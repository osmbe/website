---
title: "Mapper van de maand: Thierry Hancart (België)"
featured:
layout: post
category: motm
author: Pierre Parmentier
lang: nl
---

Zijn [homepage](https://www.openstreetmap.org/user/ThierryHancart) en zijn [bijdragepagina](https://hdyc.neis-one.org/?ThierryHancart).

Hallo Thierry! Wil je jezelf even voorstellen aan onze lezers?
: Mijn naam is Thierry Hancart en ik woon in de gemeente Gedinne, in het zuiden van de provincie Namen. Toen ik jong was, raakte ik al heel vroeg vertrouwd met scoutinggroepen en het lezen van kaarten. Aardrijkskunde en geschiedenis zijn gebieden die mij interesseren. Gepassioneerd door wandeltochten en fotografie, en nieuwsgierig in informatica, en bij aanvang van mijn pensioen, ging ik naar OpenStreetMap.

Hoe en wanneer heb je OpenStreetMap ontdekt?
: In 2015, werd ik aangetrokken door de geest van vrije software en zocht ik naar alternatieven voor de klassieke Windows, Google, Google Maps, … Ik ontdekte OpenStreetMap tijdens dit onderzoek en het idee om deel te nemen aan dit project werd me duidelijk. Ik heb de documentatie onderzocht – voornamelijk de wiki – en aantekenigen gemaakt en ben in juli 2015 begonnen.

Hoe gebruik je OpenStreetMap?
: In het veld zijn smartphone, wandel GPS en camera mijn belangrijkste hulpmiddelen om tracks en objecten op te nemen. Vaak ook een klein notitieboekje. Ik werk met Debian Linux en gebruik de iD-editor onder Firefox. Ik raadpleeg regelmatig de Osmose-tool om de correcties te controleren die aan de bezochte of gecodeerde plaatsen moeten worden aangebracht.

Wat voor soort bijdrager ben je en in welk kaartgebied map je?
: Na een wetenschappelijke opleiding probeer ik een zekere strengheid en precisie in mijn coderingen te respecteren. Daarom controleer ik ze altijd met behulp van de beschikbare tools. Ik controleer mijn informatie met verschillende officiële databases die op het internet te vinden zijn. Ik verbeter fouten als ik dat kan. Ik breng mijn gemeente en haar omgeving in kaart, evenals de plaatsen die ik tijdens mijn wandelingen en vakanties bezoek. Maar ook verre streken, want ik doe mee aan het HOT (Humanitarian OpenStreetMap Team) programma in Afrika.

Wat ben je in kaart aan het brengen? Heb je een specialisatie?
: Ik breng elk geobserveerd en gelokaliseerd object in kaart, die van belang is voor de wandelaar. Het zijn vaak gefotografeerde objecten. Ik gebruik ook de hulpmiddelen die aanwezig zijn in iD (kadaster, luchtfoto's) om gebouwen in gebieden die mij minder bekend zijn in kaart te brengen.

Waar ben je het meest trots op als mapper?
: Ik heb geen pretenties op dit niveau …

Waarom breng je het in kaart? Wat motiveert je?
: Mijn belangrijkste motivatie is om deel te nemen aan een gratis project dat veel van mijn passies combineert: aardrijkskunde, milieu, wandeltochten, fotografie, informatica, …

Heb je ideeën over hoe we de OpenStreetMap-gemeenschap kunnen uitbreiden of meer mappers kunnen motiveren?
: Moeten we de gemeenschap echt verbreden? Mond-tot-mondreclame is waarschijnlijk de beste publiciteit op dit moment. Er is weinig reclamemateriaal beschikbaar om bekendheid te geven aan de gemeenschap.

Heb je contact met andere mappers?
: Nee, geen direct contact wegens de afstand van mijn woonplaats.

Wat is volgens je de grootste kracht van OpenStreetMap?
: Het wordt voortdurend gevoed door liefhebbers, onafhankelijk van de commerciële circuits.

Wat is de grootste uitdaging voor OpenStreetMap?
: De meest complete en competitieve database worden die mogelik is in vergelijking met de grote namen in de sector.

Hoe blijf je op de hoogte van het OpenStreetMap-nieuws?
: Om mij op de hoogte te houden van de ontwikkelingen bij OpenStreetMap raadpleeg ik regelmatig de mailinglists van OpenStreetMap België en Frankrijk, evenals de wiki-bestanden.

Om af te sluiten, is er nog iets dat je zou willen vertellen aan de lezer?
: Veel success iedereen! Wees gelukkig en geniet van het leven! En lang leve het OpenStreetMap-project.

Hartelijk dank, Thierry, voor dit interview.

*Translated from French by Pierre Parmentier*
