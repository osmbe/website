---
title: "Mapper van de maand: Ivan Lievens (België)"
featured:
layout: post
category: motm
author: Pierre Parmentier
lang: nl
---

Zijn [homepage](https://www.openstreetmap.org/user/Ivan%20Lievens) en zijn [bidragerpagina](https://hdyc.neis-one.org/?Ivan%20Lievens).

## Hallo Ivan. Wil je jezelf even voorstellen aan onze lezers?

Ik ben 57 jaar, getrouwd en vader van twee kinderen. Ik woon in Hofstade, deelgemeente van Aalst.

## Hoe en wanneer heb je OpenStreetMap ontdekt?

Tot mijn grote verbazing heb ik al sinds 29 augustus 2008 een account op openstreetmap.org. Ik gebruik al jaren GPS op motorfiets (Garmin zümo 550, 590, XT), in de auto (Garmin nüvi 2699) en op de fiets (Garmin Edge 705). Dit kan vooral om mooie rondritten te doen i.p.v. zo snel mogelijk van A naar B. Het is vooral door de fiets GPS dat ik op zoek gegaan ben naar een alternatief voor de dure en toch ook verouderde officiële topografische kaarten. Deze heb ik dan ook gevonden op <https://www.openfietsmap.nl>.

## Hoe gebruik je OpenStreetMap?

Buiten, op de fiets meestal onrechtstreeks via websites die als basis OpenStreetMap kaarten gebruiken (RouteYou, MRA routeplanner, ...).

## Wat voor soort bijdrager ben je en in welk kaartgebied map je?

Ik ben vooral bezig met het importeren van gebouwen uit GRB (1). Momenteel Aalst centrum, maar ik ben ook actief in groot Aalst, Lede en ik ban ook al actief geweest in Watou en Lo-Reninge.

## Wat ben je in kaart aan het brengen? Heb je een specialisatie?

Voornamelijk gebouwen.

## Waar ben je het meest trots op als mapper?

Niks speciaals eigenlijk.

## Waarom breng je het in kaart? Wat motiveert je?

Het is begonnen met te merken dat er in mijn eigen buurt bijna geen gebouwen in OpenStreetMap aanwezig waren en in de buurgemeente wel. Deze leegt wou ik helpen opvullen.

## Heb je ideeën over hoe we de OpenStreetMap-gemeenschap kunnen uitbreiden of meer mappers kunnen motiveren?

Het heeft soms wat weg van een geheim en redelijk gesloten genootschap en het is als beginner af en toe een moeilijke zoektocht naar de juiste informatie.
Mijn grootse boost heb ik gebregen via een videochat met Joost Schouppe. Misschien zouden wat instructievideo's op YouTube of gelijkaardig voor velen nuttig kunnen zijn.

## Heb je contact met andere mappers?

Ja, voornamelijk via OpenStreetMap Belgium groepen op app.element.io.

## Naar uw mening wat is de grootste kracht van OpenStreetMap?

Het samen beter willen doen.

## Wat is de grootste uitdaging voor OpenStreetMap?

De kwaliteit garanderen op een platform waar iedereen zowat zijn goesting kan doen. Door onwetendheid worden er misschien veel fouten begaan, ook door mij!

## Hoe blijf je op de hoogte van het OpenStreetMap-nieuws?

Voornamelijk via de hogervermelde groepen.

## Om af te sluiten, is er nog iets dat je zou willen vertellen aan de lezer?

Blijven mappen! Al moet ik toegeven dat dit bij mij toch ook voornamelijk een activiteit is gedurende de wintermaanden. Los daarvan is het ook wel wat verslavend eens je het wat onder de knie hebt.

**Hartelijk dank, Ivan, voor dit interview.**

(1) GRB, Grootschalig Referentie Bestand (Basiskaart Vlaanderen)
