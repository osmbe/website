---
title: 'Mapper van de maand: Julien Fastré'
featured: julien.jpg
layout: post
category: motm
author: Marc Gemis
lang: nl
---

Julien heeft meerdere activiteiten, en hij apprecieer het erg dat ze in zeer verschillende domeinen zijn, zelfs al is dat af en toe vermoeiend.
* Hij is software-ontwikkelaar bij [Champs-Libres](http://www.champs-libres.coop/), waar een deel van de activeiten verbonden is met geografie en er regelmatig OpenStreetMap data gebruikt wordt. Ze installeren ook tile servers, Nominatim, enz. Officieel zou dit een deeltijdse baan moeten zijn, maar in werkelijkheid, neemt het veel meer tijd in beslag.
* Van opleiding is Julien journalist, maar sinds hij zijn studies heeft afgerond, is hij maatschappelijk werker. Hij is deeltijds tewerkgesteld als begeleider van werkzoekenden in een feministische vereniging.
* Ook is Julien medewerker geweest (en soms nog) van allerlei verenigingen of bewegingen: [GRACQ](http://www.gracq.org/) (fietsersbond), de [scouts](http://lesscouts.be/), vakbonden, ... 

en is hij vader, waar hij eveneens een mooi deel van zijn tijd aan spendeert!

**Hoe en wanneer hebt u OpenStreetMap ontdekt?**

Volledig per toeval, in een artikel van het magazine van GRACQ, en dat gaf me zin om verder te gaan. Ik ben toen begonnen met bijdragen van wat me op dat moment interesseerde: fietsroutes en de infrastructuur voor fietsers.

**Gebruikt u OpenStreetMap zelf?**

Bijna tweewekelijks heb ik OpenStreetMap nodig om het bureau van een klant te vinden, of om de weg te vinden naar een buurt die ik niet ken. Ik gebruik daarvoor meer en meer [OsmAnd](http://osmand.net/) op mijn smartphone.
Ik gebruik de gegevens ook professineel: voor onze TMS servers en analyses kopiëren we delen van de databank naar onze servers.

**Wat voor een soort mapper ben je?**

Ik heb de indruk dat ik beetje bij beetje een mapper van de tweede lijn ben geworden. Ik ben nu regelmatig bezig met OpenStreetMap te promoten. Ik heb conferenties georganiseerd, ministers ontmoet, met administratieve diensten gepraat, enz. Dit vereist een zekere beschikbaarheid en geduld. Wanneer je dat een keer doet, gebeurt het vaak dat de gesprekspartners een volgende keer terug bij je terechtkomen. Dat was ook het geval bij mij. Maar ik zal blij zal als er ook anderen zich gaan bezighouden met het uitdragen van die "evangelie". Als gevolg daarvan hou ik me minder bezig met het toevoegen van objecten dan met het praten over OpenStreetMap. En, ik beken, dat ik de indruk heb dat ik de voeling met de basis verlies.
Op dit moment interesseer ik me voor het "sociale" mappen. Ik ben reeds 10 jaar sociaal medewerker, en ik denk dat OpenStreetMap een zeer goed gereedschap is voor onze sector: voor het aanmaken en centraliseren van een gegevensbank van contacten, om kaarten te maken voor de meest noodlijdenden (bv. daklozen, enz.)
Er heeft reeds een "daklozen mapathon" plaatsgevonden begin april, en ik vond dat een zeer sympathiek initiatief.

**Wat is je grootste verdienste?**

Ik ben fier op enkele presentaties die ik heb gegeven, vooral als de mensen me nadien vragen zijn komen stellen, en waarna ze zich zijn gaan interesseren voor OpenStreetMap of als ze nadien het project zijn gaan gebruiken in hun professionele bezigheden.
Misschien is het niet echt een verdienste, maar ik heb een behoorlijk aantal sympathieke mensen ontmoet uit de adminstratie in Brussel en Wallonië. Zij zijn oprecht enthiousiast over OpenStreetMap, maar zoals elke administratie, lijken zij op enorme schepen, die maar moeilijk van koers kunnen veranderen.

**Waarom map je?**

Voor het handhaven van een "gemeenschappelijk goed". Ik ben zeer gemotiveerd bij het idee van het maken en onderhouden van een gegevensbank van collectieve kennis, bereikbaar voor iedereen. Ik heb zo de indruk mijn steentje te kunnen bijdragen aan iets dat veel groter is dan mezelf.
Doordat ons economisch systeem ons in de richting van het individualisme duwt en eigendom verheerlijkt, ben ik blij, heel blij, om initiatieven (zoals OpenStreetMap, Wikipedia, open source, maar ook de beweging van coöperatieven, gemeenschappelijke moestuinen, enz) te zien die stapje voor stapje een tegenbeweging inzetten.
En ik ben ervan overtuigd dat op korte of middelange termijn, we gaan zien dat het huidige, dominante economische systeem gaat instorten, en er een gemengd systeem zal ontstaan met een betere balans tussen de individuele vrijheid en gemeenschap.

**Doe je andere dingen voor OpenStreetMap?**

Zoals ik reeds zei, doe ik meer presentaties dan dat ik map. Wat betreft mijn bijdragen, zal ik af en toe mappen in het kader van Humanitarian OpenStreetMap Team (HOT).
Ik verheug me ook op mijn komende verhuis, om die nieuwe wijk ook in de databank te zetten.

**Heb je ideeën om de OpenStreetMap gemeenschap te laten groeien?**

Ik vind de initiatieven van de laatste maanden om nieuwe mappers op te vangen heel "cool".
De mapathon bij de universiteiten in April van dit jaar en deze voor de daklozen trekken ook nieuwe mappers aan. Ik verheug me op meer! 

**Wat is de grootste sterkte van OpenStreetMap?**

Zijn gemeenschap van mappers, de licentie, .. zowat alles :-)
Ik vind dat OpenStreetMap altijd voor loopt op de grote leveranciers van databanken: wanneer er een nieuwe trend is (bv. infrastructuur voor fietsers), gaan de mappers deze in kaart beginnen brengen in de gebieden die het meest gebruikt worden. De leveranciers van de klassieke databanken komen daarna, waarschijnlijk wel vollediger en coherenter, maar later, soms te laat of zelfs nooit, zoals in de gebieden van de Derde Wereld.

**Wat is de grootste uitdaging voor OpenStreetMap?**

Het laten groeien van het aantal regelmatige mappers om de kaart zo actueel mogelijk te houden.

**Hoe blijf je op de hoogte van nieuws i.v.m. OpenStreetMap?**

Ik volg de OpenStreetMap blogs via RSS. Ik ben ook geabonneerd op de talk-be mailing list, maar ik ben er zelf niet zo actief op.

**Hebt u contact met andere mappers?**

Zowel bij mapping parties als bij het werken aan bepaalde projecten.

**Om af te sluiten, is er nog iets dat u wil zeggen?**

Ik ben erg ontroerd door het vermogen van de gemeenschap om te helpen en te steunen. Daarom ben ik trots om er deel van te mogen uitmaken.
