---
title: "Mapper van de maand: Jorisbo (België)"
featured:
layout: post
category: motm
author: Pierre Parmentier
lang: nl
---

Zijn [homepage](https://www.openstreetmap.org/user/Jorisbo) and zijn [bijdragerpagina](https://hdyc.neis-one.org/?Jorisbo).

## Hallo Jorisbo! Wil je jezelf even voorstellen aan onze lezers?

Hallo allemaal, mijn naam is Joris Bo uit Antwerpen, ongeveer een halve eeuw op deze planeet en fervent OpenStreetMap gebruiker.
Een baan in de ICT, geen kinderen en een partner die ook vooral veel met werk bezig is. Als compensatie zijn we daarom veel weekenden en vakanties weg. Vooral lange fietstochten en (berg)wandelen zijn onze grote hobby's.

## Hoe en wanneer heb je OpenStreetMap ontdekt?

Ik heb ooit op een vakantie naar Italie de Garmin GPS van mijn vader meegenomen om eens te proberen. Daarvoor liep ik met stafkaarten. Op vakantie bleek dat de officiële Garmin kaart best prijzig was voor een weekje vakantie. Na wat googlen en veel uitzoekwerk kwam ik uit bij de mkgmap community om zelf de kaarten te maken voor op de GPS op basis van OpenStreetMap.

## Hoe gebruik je OpenStreetMap?

Ik  gebruik mijn eigen wandel en fietskaarten die ik zelf maak met mkgmap. Op jorisbo github publiceer ik een style om garmin kaarten te maken die zoveel als mogelijk identiek zijn aan de standaard OpenStreetMap layout van openstreetmap.org

## Wat voor soort bijdrager ben je en in welk kaartgebied map je?

Het leuke van het mappen is dat ik bezig kan zijn op de automatische piloot en mijn gedachten andere dingen kan laten doen. Aan het einde is zowel het hoofd leeg en heb ik ook nog eens een mooi resultaat als de browser vernieuwd wordt en alle changes zichtbaar worden.

## Wat ben je in kaart aan het brengen? Heb je een specialisatie?

Ik map functioneel wat ik loop en fiets of plan om te gaan doen maar rondom mijn woonplaats Antwerpen map ik als hobby om het 'schilderij' mooier te maken. Ik had ooit een doelstelling maar dat bleek allemaal veel te hoog gegrepen. Die stress heb ik weer losgelaten. De kracht zit in de vele handen en de lange adem die we samen hebben.

## Waar ben je het meest trots op als mapper?

Ik ben niet speciaal trots op wat ik zelf doe. Ik kan vooral genieten van het mooie complete plaatje. Meer het kunstwerk zeg maar dan het functionele aspect. Ik ben trouwens wel trots op alle andere mappers die samen dit cool project maken tot wat het is!

## Waarom breng je het in kaart? Wat motiveert je?

Vooral omdat ik het tof vindt om iets te creëren en als introvert heb ik relatief veel eigen tijd nodig om weer energie op te doen en mijn eigen gedachten vorm te geven. Het is ook gewoon leuk om te kijken naar het resultaat van mijn werk. Dat kan trouwens ook de tuin zijn die ik zojuist gedaan heb.

## Heb je ideeën over hoe we de OpenStreetMap-gemeenschap kunnen uitbreiden of meer mappers kunnen motiveren?

Al veel over nagedacht maar ik heb in mijn eigen omgeving nog nooit iemand kunnen enthousiasmeren. Iedereen die het horen wil vertel ik dat zowat alle kaartjes die ergens worden afgedrukt met wandelroutes of gemeentelijke infoborden op basis van onze kaarten zijn, maar nog niemand die zich daarna geroepen voelde om mee te komen doen.

## Heb je contact met andere mappers?

Weinig moet ik zeggen, meestal is dat functioneel over de kaart zelf of een eerdere update. Maar altijd leuk om mensen te ontmoeten.

## Naar u mening wat is de grootste kracht van OpenStreetMap?

Omdat iedereen mee mag doen en alle data daarna publiek is wordt er geen specifieke richting gegeven aan wat goed of slecht is. Dan gaat er wel eens wat stuk maar in grote lijnen is er geen manager die uurlonen afzet tegen potentiële toekomstige inkomsten. Het wandel en fietsnetwerk op OpenStreetMap is om die reden honderd keer beter dan eender welke kaart. Er is geen enkele commerciële partij die voor die paar zuinige wandelaars en fietsers personeel aan het werk zet om fietspaden en wandelpaden in te kleuren en zo zijn er meer voorbeelden.

## Wat is de grootste uitdaging voor OpenStreetMap?

Wat mij betreft is dat de beperkte gebruikersfunctionaliteit van de website openstreetmap.org. Mooie kaart, maar al rap gebruik ik zelf toch ook de grote bekende kaarten omdat ze betere zoekresultaten geven en je een betere gebruikerservaring krijgt. Als je een letter verkeerd typt in de straatnaam of woonplaats vindt je hem niet. Mocht de website meer praktische functionaliteit bieden dan denk ik dat je daar veel meer gebruikers trekt waarvan er dan weer een klein percentage is die later de moeite neemt om een kleine verbetering te doen. Wat trouwens met de geweldige iD editor tegenwoordig super gemakkelijk gaat.

## Hoe blijf je op de hoogte van het OpenStreetMap-nieuws?

Niet speciaal mee bezig.

## Om af te sluiten, is er nog iets dat je zou willen vertellen aan de lezer?

Bedankt allemaal! Zoveel inzet voor een overwegend publiekelijk doel dat is mooi om te zien.
