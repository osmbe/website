---
title: "Europees project voor ter beschikking stellen van camera's"
featured:
layout: post
author: Joost Schouppe (vertaald door M!dgard)
lang: nl
---

OpenStreetMap België & Mapillary slaan de handen in elkaar om de beschikbaarheid van beeldmateriaal op straatniveau in de Europese Unie te verbeteren! Hiertoe zullen we een aantal GoPro Max 360°-camera's en bijbehorende uitrusting ter beschikking stellen van vrijwilligers in heel Europa. De 360°-beelden die gemaakt worden, zullen helpen om de dekking van Mapillary te verbeteren en straatniveaubeelden te leveren die de OpenStreetMapgemeenschap kan gebruiken om hun kaartgegevens verder te verbeteren.

[Lees meer over waarom OpenStreetMap België houdt van open beeldmateriaal op straatniveau](https://openstreetmap.be/nl/projects/streetlevelimagery.html).

## Het programma

Meta heeft twintig GoPro Max 360° en accessoires gefinancierd om te voet, met de fiets of met de auto foto's te maken. De uitrusting bestaat uit zuignappen, een SD-kaart, een selfiestick en materiaal om op een fietshelm te monteren.

De GoPro Max is om vier redenen gekozen:

1. Gebruiksgemak: De GoPro Max is ongelooflijk eenvoudig te gebruiken. Je hoeft alleen maar op de knop "opnemen" te drukken en de beelden met Mapillary's Desktop Uploader te uploaden.

2. Vormfactor: De camera is licht en ontworpen voor actie, waardoor hij geschikt is voor verschillende opnamescenario's. En een lichtere camera betekent lichtere montageapparatuur.

3. Kosten: Hij is betaalbaar, waardoor we het programma kunnen opschalen en meer camera's bij meer mensen kunnen krijgen.

4. Beeldkwaliteit: Hoewel er camera's zijn die 360º-beeld van hogere kwaliteit kunnen vastleggen, doet de GoPro veel voor zijn prijs en vormfactor. Mapillary kan veel kaartgegevens afleiden uit GoPro Max-beelden, waaronder de locatie van trottoirs.


## Doelstellingen & vereisten

Er zullen meer kandidaten zijn dan we camera's hebben, dus we zullen kandidaten evalueren op basis van hun bewezen diensten en hun potentieel. Een paar dingen waar we op letten:

* We willen ons graag richten op gebieden die minder toegankelijk zijn met auto's, zoals paden of stadscentra. Fotograferen vanaf de fiets werkt goed in onze ervaring, maar we staan ook open voor andere manieren om beelden te verzamelen.
* Je moet je Mapillarygebruikersnaam opgeven en al minstens 100 000 beelden geüpload hebben. De enige uitzondering die we kunnen maken is als je deel uitmaakt van een organisatie (bedrijf, lokale mapper-groep, non-profit …) die je zou kunnen omvormen tot systematische bijdragers.
* Je moet in een land van de Europese Unie wonen, om grensoverschrijdende transacties te vereenvoudigen.
* We verwachten dat je de camera lange tijd zult gebruiken. We behouden ons het recht voor om je te vragen de camera terug te sturen als die zes maanden of langer niet gebruikt wordt.
* We moedigen kandidaten uit bestaande netwerken aan, zodat de camera gedeeld kan worden tussen leden van de gemeenschap. De oorspronkelijke ontvanger moet ons op de hoogte houden van waar de camera zich bevindt.
* Je moet toegang hebben tot een voldoende snelle internetverbinding met een voldoende hoge datalimiet om beelden te kunnen uploaden.
* We hebben een sterke voorkeur voor mensen die al bijdragen aan OpenStreetMap en/of al plannen hebben voor specifiek gebruik van het beeldmateriaal of afgeleide gegevens.



De vragen in het inschrijfformulier kunnen veranderen naarmate we meer ervaring opdoen.

**[Vraag nu een camera aan!](https://docs.google.com/forms/d/1jFYd4ppsCCoqEELX3_Aii5gnXsMAoNTzVr1yLwKOy5Y/edit)**


## Selectieprocedure

Aanvragen worden doorlopend beoordeeld en geaccepteerd totdat alle twintig camera's zijn uitgedeeld. Selectiecriteria en toekenningsbesluiten worden gemaakt door OpenStreetMap België met inbreng van Mapillary en een aantal gemeenschapsleden en worden gemaakt met het oog op zo veel mogelijk gegevens verzamelen en gebruiken.


Vragen of suggesties: stuur ze naar [cameras@osm.be](mailto:cameras@osm.be)

**[Vraag nu een camera aan!](https://docs.google.com/forms/d/1jFYd4ppsCCoqEELX3_Aii5gnXsMAoNTzVr1yLwKOy5Y/edit)**
