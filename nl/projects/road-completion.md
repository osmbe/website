---
title: Road completion project
layout: project
lang: nl
featured: road-completion2.gif
featured_caption: "Overheidsdata in het rood. OSM in het zwart erbovenop. In de loop der tijd worden plaatsen waar er geen OSM wegen zijn (en je dus rood ziet) alsmaar zeldzamer."
lead: Joost Schouppe & Ben Abelshausen
redirect_from: /2017/01/06/nl-project-road-completion.html
---

Hoewel we OpenStreetMap heten, zijn niet echt álle straten gemapped in OSM. Natuurlijk hebben we een excellent routeerbaar wegnetwerk, maar toch zijn er nog veel kleine fouten. De bedoeling van dit project is om die kleine fouten te detecteren en ontbrekende wegen toe te voegen. Tegelijk willen we er ook voor zorgen dat we nooit achterlopen op de overheidsdata, en dat we fouten aan overheidskant kunnen laten nakijken door hen.

### Crowdsourcing en open data

Wij worden volledig gecrowdsourcet: alles wat onze crowd ziet, wordt gecorrigeerd. Maar sommige veranderingen zijn niet zo zichtbaar. Bijvoorbeeld een nieuwe verkaveling met maar een paar huizen in een doodlopende straat. Een wijziging van een straatnaam, of een spelfout in die naam. Een weg die slecht ingetekend is in OSM omdat de luchtfoto's vroeger van mindere kwaliteit waren.

Nu overheden eindelijk hun data vrijgeven als open data, zijn er steeds meer datasets met wegen beschikbaar. We willen die data gebruiken om onze kaart te verbeteren – en waarom niet, om de overheidsdata zelf te verbeteren. Onze bijdrager Joost Schouppe heeft al wat experimenteel werk gedaan, waar al [dingen zijn uitgekomen die je kunnen helpen bij het mappen in Vlaanderen](http://www.openstreetmap.org/user/joost%20schouppe/diary/39250).

### Kwaliteitsgaranties

We willen ervoor zorgen dat er tools zijn die aanvullingen uit de officiële wegendata aanbieden aan onze mappers, op een snelle en gemakkelijke manier. Omdat het niet enkel Vlaanderen is dat dit soort data aanbiedt, gaan we proberen iets te bouwen dat eenvoudig uit te breiden is naar om het even welke dataset van wegassen, wereldwijd.

In dit kader willen we ook een meetinstrument aanbieden dat de kwaliteit van OSM's wegen in Vlaanderen vergelijkt met de officiële data. OSM doet normaal niet aan kwaliteitsgaranties, omdat ons werk gebaseerd is op vrijwillige bijdrage. Dit meetinstrument betekent dat we dit wel kunnen doen, op basis van een objectieve analyse. Hierdoor hopen we dat onze data voor nog meer usecases geschikt wordt.

![]({{ site.baseurl }}/assets/images/post/road-completion1.jpg)
*Groen: trage wegen. Grijs: reeds getekende wegen. Zwart: wegen die deze maand verbeterd of toegevoegd werden.*

Je kan nog steeds helpen, nadat je [deze instructies leest](https://wiki.openstreetmap.org/wiki/WikiProject_Belgium/Road_completion_project/Instructions) 

### Key events van dit project

* Exploratie van het Wegenregister als bron, met afgeleide kaartlagen om mappers te helpen. Zie dit ([artikel - EN](http://www.openstreetmap.org/user/joost%20schouppe/diary/39250))
* In omgekeerde richting: Wegenregister valideren met OSM, case study in Antwerpen ([artikel - EN](http://www.openstreetmap.org/user/joost%20schouppe/diary/39573))
* Taak toegevoegd in de (stopgezette) Belgische tasking manager; voorbeeldproject Halle.
* [Wiki pagina gemaakt](https://wiki.openstreetmap.org/wiki/WikiProject_Belgium/Road_completion_project) om de concrete taken te organiseren.
* Eerste Maproulette taak online, [instructies vind je hier](https://wiki.openstreetmap.org/wiki/WikiProject_Belgium/Road_completion_project/Instructions)
* Presentatie op AIV Trefdag 2017 en [State of the Map 2018](https://2018.stateofthemap.org/2018/T097-Road_Completion_in_Belgium_-_Mapping___verifying__all__the_roads_/) (video)
* [Open Summer of Code 2018 project](https://2018.summerofcode.be/roadcompletion.html)
* [OpenStreetMap Foundation microgrant 2020](https://wiki.openstreetmap.org/wiki/Microgrants/Microgrants_2020/Proposal/Road_Completion_project)
