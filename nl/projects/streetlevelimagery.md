---
title: Open Beeldmateriaal op Straatniveau
featured: Bing_Streetside_NYC.gif
layout: project
lead: Joost Schouppe
lang: nl
---

## Waarom beeldmateriaal op straatniveau belangrijk is en waarom het open moet zijn

Overal ter wereld maken mensen digitale kopieën van de wereld. Misschien willen ze weten waar de winkels zijn, of hebben data nodig om een zelfrijdende auto te trainen, of ze willen weten waar er verkeersborden staan. Dit werk wordt gedaan door bedrijven, overheden en vrijwilligers in crowdsourcing projecten. Soms kan het op basis van satellietbeelden of luchtbeelden. Soms moet je ervoor naar buiten. Maar heel vaak zijn beelden van de straat het meest nodig. Daarmee kan je een hoop interessante objecten ontdekken en massa's informatie verzamelen zonder eropuit te moeten trekken.

Maar beelden van de straat zijn vaak niet vrij beschikbaar. Er is Google Street View, maar dat is niet wettelijk toegestaan voor eigen dataverzameling. De Vlaamse overheid heeft het probleem erkend en een serieus budget geïnvesteerd voor de kaartmakers bij de overheid. Helaas is dit materiaal nooit opengesteld voor het publiek, omdat de Vlaamse overheid zelf geen eigenaar is. Ook privacy werd genoemd als reden om het niet vrij te geven. In 2019 heeft de Vlaamse overheid besloten de stekker eruit te trekken.

## Openstellen

Het bedrijfsleven biedt nog steeds streetview oplossingen aan. De overheid is echter vrijwel nooit eigenaar van het beeldmateriaal. In plaats van te betalen voor de dataverzameling betalen ze voor de toegang tot de data. Dat betekent dat de prijs laag is voor de individuele overheidsorganisatie, maar federale, regionale, provinciale, interlokale en lokale overheden kopen elk apart hun toegang. In totaal kost dit de belastingbetaler meer, terwijl de rest van de maatschappij niet kan profiteren van open producten.

Wij geloven dat **betaling voor dataverzameling eenmalig moet zijn, en dat de eigendom van het beeldmateriaal bij de overheid moet komen te liggen**. Dat zou resulteren in de laagste totale kosten. Door het materiaal als open data vrij te geven zou de waarde zelfs nog toenemen. Toegang tot extra diensten kan de overheid ertoe aanzetten te betalen voor verzameling van baisgegevens.

Hoewel [WVI](https://www.wvigisco.be/best-practices/gis-coordinatie/oostrozebeke-als-eerste-volledige-gemeente-360-op-mapillary/) open 360° beeldmateriaal heeft opgeleverd voor de meerderheid van de bedrijventerreinen in West-Vlaanderen, en drie Vlaamse gemeenten 360° beeldmateriaal hebben gedeeld dat opgenomen is door [Vansteelandt](https://www.vansteelandt.be/), levert het overgrote deel van de projecten die wij kennen geen open data op.

Daarom lanceren wij in 2022 het Open StreetLevel Imagery Project. Wij schalen onze inspanningen op om open beeldmateriaal op straatniveau te crowdsourcen, als een alternatief met lage kosten. We gaan een zeer laag budget investeren, en verwachten dat het een significant resultaat zal opleveren.

## De rol van OpenStreetMap België

Onze leden hebben in België al miljoenen straatbeelden bijgedragen onder open licentie. Wij doen dat omdat het ons helpt de kaart te verbeteren. OpenStreetMap België wil deze bijdragers ondersteunen en de kwaliteit van hun werk verhogen. De meeste beelden worden gemaakt met mobieltjes of actiecamera's. Om meer mensen te overtuigen dat dit platform de juiste plek is om bij te dragen, investeren wij in 360° camera's.

Niet alleen lokale mappers profiteren van de beelden. Omdat we ze publiceren op het Mapillary platform, kunnen ze door iedereen gebruikt worden om open data te genereren. En meer dan dat: het platform genereert automatisch afgeleide gegevens over verkeersborden en infrastructuur, informatie die vervolgens weer beschikbaar is als open data. Omdat we volledig eigenaar blijven van de beelden, kunnen we ze ook delen onder andere licenties en op andere platforms.

<div style="display: flex; max-width: 100%;">
  <div style="margin: 0.5rem;">
    <a href="https://www.mapillary.com/app/org/mosmbelgium?lat=50.70729971977286&lng=5.096829552404529&z=6.707504774632062" target="_blank">
      <img src="{% link /assets/images/post/mapillary-members.png %}" alt="OSMbe members" title="OSMbe members">
      <em>OSMbe members</em>
    </a>
  </div>
  <div style="margin: 0.5rem;">
    <a href="https://www.mapillary.com/app/org/osmbelgium?lat=50.70729971977286&lng=5.096829552404529&z=6.707504774632062" target="_blank">
      <img src="{% link /assets/images/post/mapillary-official.png %}" alt="OSMbe official" title="OSMbe official">
      <em>OSMbe official</em>
    </a>
  </div>
</div>

## Het nut van Crowdsourcing

Bij OpenStreetMap België geloven we dat crowdsourcing de weg vooruit is. Stel een gemeenschapelijk doel, zorg dat de mensen de middelen hebben om samen te werken, en zie hoe je project groeit. En dat betekent niet "uitsluitend vrijwilligers". De "crowd" is meer dan alleen burgers. Naarmate het project groeit, beginnen professionals het te gebruiken - en bij te dragen. Open straatbeeld bijdragers zijn ook bedrijven en overheidsorganisaties. De reden is eenvoudig:

- het kost weinig. Omdat er geen speciale vaardigheden nodig zijn om beelden te verzamelen, kun je werken met vrijwilligers of mensen die sowieso rondreizen. Beelden aanleveren is gemakkelijk.
- het is snel. Bedenk nu wat je nodig hebt, grijp je camera en je hebt vanavond nog je resultaten. Tussen grote projecten in vult ad hoc werk het gat op.
- het heeft onverwachte voordelen. Je krijgt gratis afgeleide informatie, je kan geselcteerde beelden voor hergebruik ophalen, en je lokale OpenStreetMap-gegevens kunnen zomaar versneld beter worden.

Hoewel de goedkope oplossing niet dezelfde voordelen kan bieden als geavanceerd mobiel mappen, kan het wel gemakkelijk ontbrekende delen opvullen - waardoor je meer tijd hebt tussen professionele ritten.

## Hoe je kan bijdragen

Bedankt om dit te vragen!

- We zoeken altijd naar vrijwilligers om de camera's te gebruiken. Je hoeft niet waanzinnig ambitieus te zijn, maar natuurlijk gaan de camera's bij voorkeur naar de mensen die het meeste kunnen bijdragen.
- Denk je dat er potentie zit in jouw organisatie? We kunnen samen een demo opzetten en je de camera en toebehoren lenen om te testen.
- Heb je een toepassing voor afgeleide gegevens? We kunnen je helpen om de gegevens en de spullen op te zetten.
- Zou je liefst eerst je eigen buurt in kaart willen brengen? We kunnen je helpen om in jouw netwerk vrijwilligers te benaderen en ze ondersteunen bij de dataverzameling.
- Wil je het project zien groeien? Geef ons een geoormerkte donatie en we investeren het in je project.
- De OpenStreetMap gemeenschap droomt van een platform met open beeldmateriaal waar beelden geplaatst kunnen worden en dienstverleners ze kunnen gebruiken voor toegevoegde waarde. We zoeken organisaties die dit mede mogelijk kunnen maken. We are looking for organisations that can help make this happen. Op dit moment bouwen we aan een eenvoudige backupoplossing voor de beelden die we zelf maken.

Een pagina met meer technische details en praktische info is [beschikbaar op onze wiki](https://wiki.openstreetmap.org/wiki/WikiProject_Belgium/open_streetlevel_imagery).

[Aarzel niet om ons te contacteren met vragen of suggesties.](mailto:community@osm.be)



## Sleutelmomenten van dit project

- Voorjaar 2019. Eerste GoPro geschonken door Mapillary. Intensief gebruik door bijdrager polyglot (een groot deel van de fietssnelwegen in Vlaanderen zijn in beeld gebracht) en Joost Schouppe.
- Najaar 2019. Nu het project Digitaal Vlaanderen "Mobile Mapping" gestopt is, [pleiten wij voor een open alternatief](https://openstreetmap.be/en/2019/09/27/streetview.html).
- Juni 2020. De oorspronkelijk Europese open street level imagery company wordt overgenomen door Facebook, als onderdeel van hun  OpenStreetMap georienteerde kaartstrategie. [Hier wat context, in het Engels](https://joemorrison.medium.com/why-on-earth-did-facebook-just-acquire-mapillary-9838405272f8). Dit levert een hoop discussie op in de OSM-gemeenschap; ook tijdelijke technische problemen maar ook stabiliteit voor de middellange termijn.
- November 2020. OpenStreetCam wordt [KartaView](https://kartaview.org/). Beelden uit Mapillary kunnen automatisch overgezet worden naar dit vergelijkbare platform, onderhouden door [Grab](https://www.grab.com), een Zuid-Oost Aziatisch taxibedrijf dat OpenStreetMap data gebruikt en er ook aan bijdraagt.
- November 2021. De [leden van OSM België](https://github.com/osmbe/working-group-bylaws/blob/master/minutes/2021-11-30%20-%20official%20meeting.md) besluit om te investeren in 360° cameras.
- Februari 2022. Na uitgebreid onderzoek kiezen we voor de GoPro Max, een gebruiksvriendelijke camera van zo'n 500 euro. De eerste camera wordt aangekocht en goed gebruikt in Lierde en Pepingen, by [Dirk Dedoncker, een mobiliteitsconsulent](https://a2bmobility.be/).
- Maart 2022. De camera gaat naar Saint-Georges-Sur-Meuse, waar Pierre Serpe hem gaat gebruiken voor een project met de [Gracq](https://www.gracq.org/groupes/saint-georges).
- Maart 2022. Omdat de eerste camera zo intensief gebruikt wordt, ontvangen we een geoormerkte donatie voor een tweede camera. Deze camera gaat naar [Westtoer](https://www.westtoer.be), voor experimenteel gebruik bij het uitwerken van nieuwe fietsroutes.
- April 2022. Omdat de zaken goed lopen en er voldoende vraag is vanuit de vrijwilligers, kopen we een derde GoPro.
