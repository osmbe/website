---
categories: ["event"]
tags: ["mapathon"]
title: 'National Mapathon'
cover: nationalmapathon.jpg
---

## Help Artsen Zonder Grenzen en het Rode Kruis bij hun humanitaire werk

Na de succesvolle activiteit van vorig jaar vindt op zaterdag 25 maart opnieuw een nationale Mapathon plaats, georganiseerd door het Nationaal Comité voor Geografie in samenwerking met OpenStreetMap België. Verschillende universiteiten in Brussel, Vlaanderen en Wallonië zetten hun deuren open voor een hele dag samen "mappen". Kom jouw steentje bijdragen, mis deze kans niet om Artsen Zonder Grenzen en het Rode Kruis te helpen bij hun werk in crisisgebieden.

Humanitaire organisaties hebben kaarten nodig om in crisissituaties snel en efficiënt hulp te kunnen bieden. Daarom hebben Artsen Zonder Grenzen en het Rode Kruis in 2014 de krachten gebundeld en het Missing Maps project gelanceerd, samen met de OpenStreetMap Foundation. Over de hele wereld trekt het project vrijwilligers aan om gebieden in kaart te brengen waar het risico op een natuurramp, een epidemie of een conflict erg groot is.

Tijdens de Mapathon voorzien we een computer met internetverbinding voor jou en dat is ook alles wat je nodig hebt! Het mappen zelf is erg eenvoudig, in een mum van tijd kan je jezelf cartograaf noemen. Help het Missing Maps project om te blijven groeien, want het aantal vrijwilligers neemt wereldwijd toe en er worden steeds meer mapping parties en mapathons georganiseerd waar vrijwilligers samenkomen om grote gebieden helemaal in kaart te brengen.

Waar: Brussel, Gent, Leuven, Luik, Namen, Bergen en Louvain-la-Neuve  
Wanneer: zaterdag 25 maart, 10u-16u

Meer informatie:  
[Nationaal Comité voor Geografie](http://ncgeografie.be/nl/cartoGIS/mapathon.php)  
[Missing Maps](http://www.missingmaps.org/)  

[Reserveer gratis een plaats!](https://nationalmapathon.eventbrite.com)

Programma:  
10:00-10:30: Inleiding en training in het "mappen"  
10:30-12:00: Mapping!  
12:00-12:30: Gesprek met Pete Masters, Missing Maps coördinator  
12:30-13:00: Lunch  
13:00-13:30: Eventuele tweede trainingssessie  
13:30-16:00: Mapping!  
16:00-17:00: Voorstelling van het resultaat van ons werk  
Dit is het programma in grote lijnen, op elke locatie kan het programma licht verschillen.
