---
title: 'Mapper van de maand: Olivier Roussel'
categories: ["motm"]
author: Marc Gemis
---

_Olivier Roussel, of [Dagou](http://www.openstreetmap.org/user/Dagou) op OpenStreetMap, komt oorspronkelijk uit Brussel, maar woont momenteel in Aarlen. Hij heeft een doctoraat in chemie en werkt in een onderzoeks- en ontwikkelingslaboratorium van een privébedrijf in het Groothertogdom Luxemburg. OpenStreetMap is voor hem een echte hobby._

**Waar en wanneer ontdekte je OpenStreetMap?**

Toen ik mijn doctoraat aan het schrijven was in 2006. Ik gebruikte [LaTeX](https://www.latex-project.org/), een open source programma voor de opmaak van tekstdocumenten. Nadien stapte ik over op Linux, begon ik Wikipedia te gebruiken en uiteindelijk dan ook OpenStreetMap. Dit alles echter zonder zelf bij te dragen. Slechts in de loop van 2013, toen ik begon te werken in het Groothertogdom Luxemburg, begon ik bij te dragen aan OpenStreetMap: om te gaan werken neem ik de trein en vervolgens mijn fiets door een industriële zone. In die zone is één straat volledig gereserveerd voor openbaar vervoer, fietsen en voetgangers. In het midden van de weg is er een s-vormige wegversperring, die enkel de buschauffeur kan openen vanop een afstand. Door steeds op die plek te passeren met de fiets, zag ik (ondanks het bordje "doodlopende straat") veel auto's en vrachtwagens een demi-tour maken. De mensen volgen gewoon de instructies van hun GPS en rijden de straat in. De GPS ontkent immers het bestaan van de barrière. Net zoals de berrière niet in de GPS van die mensen stond, was deze ook op OpenSteetMap niet aangegeven. En dat heeft me toen doen beslissen om mijn eerste bijdrage te leveren aan OpenStreetMap! Een kleine verandering, zodat de mensen geen rechtsomkeer meer hoeven maken op die ene plek. Vervolgens heb ik mijn kennis enorm bijgeschaafd van het OpenStreetMap tagging systeem en ben ik meer en meer beginnen bijdragen.

**Gebruik je zelf OpenStreetMap in je dagdagelijkse leven?**

Ik heb geen GPS in mijn auto, maar ik heb [OsmAnd](http://osmand.net/) op mijn GSM en tablet. Ook kijk ik heel vaak op de kaart op [www.openstreetmap.org](http://www.openstreetmap.org/) Voor professionele redenen gebruik ik OpenStreetMap zelden. Ik reis slechts twee of drie keer per jaar voor mijn werk, en dan nog vaak naar dezelfde plek. Ik gebruik dus vooral OsmAnd tijdens mijn vakanties.

**Wat voor soort mapper ben je en in welke zone map je?**

Ik ben een mapper die er van houdt dingen die ik met mijn eigen ogen heb gezien, op de kaart te zetten. Vaak is dat een klein detail: een brievenbus, een brandkraan, een bank, een picknicktafel, etc. Om mijn observaties correct op de kaart te zetten, gebruik ik satellietfoto's of traces die gemaakt zijn met de gps van mijn gsm. Dat laatste vraagt echter vaak meerdere traces, om een goede precisie te hebben.
Ik map voornamelijk in de twee "Luxemburgen" (Groothertogdom Luxemburg en de [provincie Luxemburg in België](http://www.openstreetmap.org/search?query=province%20luxembourg#map=9/50.0113/5.7898)) en de [Auvergne](http://www.openstreetmap.org/relation/8638) in Frankrijk (daar is mijn familie oorspronkelijk van afkomstig en ga ik vaak op vakantie). Ook lever ik kleine bijdragen in Brussel en op de plekken waar ik op vakantie ga. Graag zou ik ook benadrukken dat al mijn bijdragen beginnen bij de observatie van een verschil tussen de realiteit en de bestaande OpenStreetMap database.

**Wat is je grootste verwezenlijking als mapper?**

Ik ben zonder twijfel te laat begonnen met OpenStreetMap om grote zaken verwezenlijkt te hebben: de grote infrastructuur was reeds in kaart gebracht. Maar ik geloof, dat net zoals grote rivieren ontstaan uit kleine beekjes, dat ik met mijn bescheiden bijdragen meewerk aan de grote verwezenlijking die OpenStreetMap in zijn geheel is.

**Heb je ideeën om de OpenStreetMap community te laten groeien?**

Ik denk dat een goede mapper, een mapper is die gemotiveerd wordt door een zo correct mogelijke kaart. Dus hoe meer OpenStreetMap gekend is, hoe meer mensen gemotiveerd zullen zijn om de fouten die ze in hun buurt ontdekken, te verbeteren. Dus om meer mappers aan te trekken, hebben we nood aan meer bezoekers van OpenStreetMap, en daarvoor moeten we meer aandacht krijgen van de media.

**Wat is volgens u de grootste kracht van OpenStreetMap?**

De grootste kracht van OpenStreetMap is zijn netwerk van mappers: iedere wijziging in de wereld wordt bijna onmiddellijk opgemerkt door iemand die dan weer de nodige wijzigingen aanbrengt. Bij de vergroting van de voetgangerszone in Brussel werd heel snel gereageerd, veel sneller dan de klassieke oplossingen. Dan is dan ook zijn kracht: zijn daadkracht bij veranderingen.

**Wat is de grootste uitdaging voor OpenStreetMap?**

Voor mij is de grootste uitdaging voor OpenStreetMap proberen te voldoen aan alle mensen die bijdragen. Sommigen willen zeer nauwkeurige details, andere hebben nood aan algemene informatie. Bovendien moet er aan al deze specifieke eisen voldaan worden zonder het lezen van de kaart al te veel te bemoeilijken.
Daarom ook bestaan er veel verschillende manieren om de gegevens van OpenStreetMap te interpreteren: voor autobestuurders, fietsers, wandelaars, voor de scheepvaart, voor skiers, voor rolstoelgebruikers, enz. Er moet enkel een goede manier gevonden om iedere bezoeker naar de kaart die het beste voldaan aan haar noden. Indien dit niet gebeurt, is het mogelijk dat ze niet meer terugkomen.

**Hebt u contact met andere mappers?**

Ik ben niet erg sociaal op het internet, dus ik onderhoud geen regelmatig contact met andere mappers. Al zal ik hen wel contacteren als ik een bepaalde wijziging wil bespreken.

**Om te besluiten, is er nog iets dat u de lezer wil meedelen?**

Indien u dit gelezen heb, en twijfel om bij te dragen, wel twijfel dan niet langer: het werkt zeer belonend om de kaart die door iedereen in de wereld kan bekeken worden, te zien veranderen, enkele seconden nadat je een wijziging hebt aangebracht. Vergeet wel niet de webpagina te herladen :-)
