---
categories: ["event"]
tags: ["mapathon"]
title: 'Missing Maps Mapathon Gent'
cover: missing-maps.png
---

We are on a roll! De volgende Missing Maps mapathon komt er al aan! Op zaterdag 23 januari houden we met OpenStreetMap België en Stad Gent een nieuwe mapathon. We nodigen iedereen uit om mee te werken aan het Missing Maps project. De mapathon geeft je de gelegenheid om zelf een nuttige bijdrage te leveren aan het moeilijke veldwerk van NGO's als Artsen Zonder Grenzen en het Rode Kruis. Bovendien zal je achteraf de vaardigheden hebben om dit in de toekomst te kunnen blijven doen. Eventueel zelfs vanuit je eigen luie zetel!

Schrijf nu gratis in!

## Missing Maps

Het Missing Maps project is een open samenwerking opgericht door het Humanitair OpenStreetMap Team (HOT), Artsen zonder Grenzen UK en het Britse en Amerikaanse Rode Kruis. Het doel van het project is de meest crisisgevoelige gebieden van de wereld in kaart te brengen op OpenStreetMap. Dit om humanitaire interventies sneller en efficiënter uit te kunnen voeren. Door dit binnen Openstreetmap te doen, is het gegarandeerd dat iedereen de verzamelde gegevens vrij kan gebruiken.

## Wat brengen we 23 januari in kaart?

De mapathon zal focussen op een "leeg" gebied in één van de Afrikaanse landen waar we een project hebben: we zoeken ontbrekende dorpen en de wegen die ze verbinden.

## Wat heb je nodig?

Een laptop, een computermuis en je enthousiasme! Als je iets extra nodig hebt, laat het dan weten bij inschrijving.

## Is het nodig om al een mapping-expert te zijn?

Neen, iedereen is welkom! We geven een introductie voor beginners.

## Waar gaat de mapathon door?

Deze gaat door in het Vredeshuis, Sint-Margrietstraat 9, 9000 Gent.

## Het programma

Dit programma kan nog wijzigen. Mogelijk beginnen we al vroeger.

* 13.00u: Start & welkom!
* 13.15u: Introductie over Missing Maps, Openstreetmap en de medewerking van Stad Gent
* 13.30u: We splitsen op in 2 groepen:
* Beginners: krijgen een volledige introductie in OpenStreetMap mapping.
* Ervaren Mappers: beginnen te mappen!
* 17.00u: De ruimte is gereserveerd tot 17.00u.

## Wat doe ik nu?

Schrijf je hier in en kom naar de mapathon. De tickets zijn er enkel omdat we graag weten hoeveel mensen er zullen zijn. Deelname is uiteraard gratis.
Wie helemaal goed voorbereid wil komen: neem eens een kijkje op deze snelle introductie pagina of neem de handleiding voor beginners (in het Nederlands!) even ter hand.

## Meer Info?

Meer informatie over Missing Maps kan je vinden in dit artikel op deredactie.be en in deze aflevering van 'Vandaag' op radio1. Je kan ook een kijkje nemen op de Missing Maps website of contacteer ons via twitter of via <community@osm.be>.

Dit evenement werd mogelijk gemaakt door stad Gent. Missing Maps heeft geen budget voor zalen. De stad heeft voor ons gratis deze locatie ter beschikking gesteld.
