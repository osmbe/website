---
title: 'Mapper van de maand: Pierre Parmentier'
featured: images/motm/2015/03/foxandpotatoes.jpg
layout: post
category: motm
author: Marc Gemis
lang: nl
---

_Pierre Parmentier is bouwkundig ingenieur en mapt onder de naam foxandpotatoes. In het begin werkte hij voor bouwprojecten in Afrika, het Midden Oosten en Zuid Amerika. Vervolgens in België. Op dit moment werkt hij als freelancer in industriële projecten in landen over heel de wereld. Zijn hobbies zijn: alles wat met kaarten te maken heeft, oriëntatielopen, forten en vestigingswerken en vele andere dingen!_

**Wanneer leerde je OpenStreetMap kennen?**

Ik heb OpenStreetMap ontdekt in 2009. Een van mijn eerste bijdragen was het  wegennetwerk in  het woud van Soignes. Nadien, heb ik overal, waar ik heen ging of gewerkt heb, zoals in Saint-Quentin, Montmédy of rond Brussel, de data vervolledigd. Verder map ik ook nog vanuit mijn herinneringen aan overzeese verblijven of aan vakanties.

**Op welke manier gebruikt je OpenStreetMap?**

OpenStreetMap helpt me om mijn reizen voor te bereiden en interessepunten te localiseren. Om te editeren gebruik ik JOSM en validatie tools zoals Osmosis en OSM Inspector. Verder gebruik ik een Garmin Etrex 20 en OsmAnd+ op mijn smartphone. Recentelijk ben ik ook beginnen experimenteren met <a href="http://umap.openstreetmap.fr/">uMap</a>.

**Op welke manier map je?**

Ik ben eerder een "eenzame" mapper. Ik heb nog nooit de mogelijkheid gehad om deel te nemen aan een mapping party. Ik werk wel meestal aan plaatsen die ik zelf bezocht heb. Enkel via de validatie tools maak ik wijzigingen op onbekende plekken.

**Wat map je?** 

Ik werk meestal aan basisgegevens zoals straten, gebouwen en adressen en winkels. Ook heb ik deelgenomen aan de UrbIS import. Af en toe voeg ik bomen langs de straatkant toe, evenals brandkranen, <a href="http://nl.wikipedia.org/wiki/Automatische_externe_defibrillator">AEDs</a>, zebrapaden en brievenbussen.

**Waar ben je het meest trots op als mapper?** 

Niets in het bijzonder. We zijn zoals mieren en iedereen draagt zijn klein deeltje toe aan het geheel. Iedere bijdrage verdient respect!

**Waarom map je? Wat motiveert je?**

Wat me motiveert is de passie voor kaarten, en het verlangen om het landschap en mijn omgeving beter te begrijpen. Als ik een beboste helling zie, denk ik onmiddellijk aan een spoorweg die er achter zou kunnen passeren. Door te mappen stellen we ons vele vragen i.v.m. geschiedenis, geografie en verschillende betekenissen. Dat is wat mij interesseert! Maar ook de deelname aan een waardevol project vind ik belangrijk.

<a href="https://www.openstreetmap.org/user/foxandpotatoes"><img src="{{ site.baseurl }}/assets/images/motm/2015/03/foxandpotatoes_hdyc.png"/></a>

**Heb je ideeën over hoe we de OpenStreetMap-gemeenschap kunnen uitbreiden?**

Ik denk dat we ons moeten concentreren op het populair maken van OpenStreetMap bij iedereen die 'onderweg is', ook buiten grote steden. Het toevoegen van vuilbakken en verlichting is mogelijk, maar dat kan later nog. Ja, we kunnen bijvoorbeeld ook alle ondergrondse netwerken toevoegen omdat die belangrijk zijn voor openbare werken, maar dat zou geen prioriteit moeten zijn op dit moment.
Ik vind het trouwens jammer dat we in België geen echte VZW hebben met wettelijke aansprakelijkheid.  Met zo'n organisatie verhoogt onze zichtbaarheid en kunnen we ons gemakkelijker naar de pers en de media richten. Kijk maar eens hoe OpenStreetMap Frankrijk een publieke acteur met een aanzienlijk gewicht geworden is. 
Verder zouden we flyers moeten maken en verdelen waarin de Belgische aspecten van het project worden toegelicht. De brochure bestaat reeds in het Nederlands, maar moet nog wat aangepast worden en vertaald worden naar het Frans en Engels.

**Heb je contact met andere mappers?**

Neen, heel weinig, maar ik heb wel mappers ontmoet in Leuven, Gent en Brussel op FOSDEM en op ESI.

**Wat is de grootste sterkte van OpenStreetMap volgens jou?**

De grootste kracht van OpenStreetMap is dat het vrij is. Mogelijkheden om OpenStreetMap te gebruiken en hergebruiken zijn eindeloos. Kijk naar al de ideeën en applicaties die overal uit de grond springen, zoals het <a href="http://hot.openstreetmap.org/">Humanitarian OpenStreetMap Team (HOT)</a>, <a href="http://waymarkedtrails.org/">Waymarked Trails</a>, de <a href="http://geschichtskarten.openstreetmap.de/historische_objekte/">Geschichtkarten</a>. Heel boeiend allemaal!

**Wat is de grootste uitdaging voor OpenStreetMap?**

OpenStreetMap moet gebruik maken van de huidige trend om alles op kaarten te tonen, in grafische vorm. Dit is nog maar een recent fenomeen.

**Hoe blijf je op de hoogte van nieuwtjes in verband met OpenStreetMap?​**

Ik lees zowel Talk-be als de Newbies mailing lijst.

**Om af te sluiten, is er nog iets dat je zou willen vertellen aan de lezer?**

Aan de Belgische mappers: "Petje af" voor het geleverde werk. Aan de gebruiker van OpenStreetMap data, wil ik zeggen ... kom er bij en help ons!
