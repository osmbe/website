---
title: "Mapper van de Maand Juli 2017: Jamie Nadeau (Canada)"
featured:
layout: post
author: escada
lang: nl
---
_Vertaling door Escada_

## Kan je jezelf even voorstellen aub ?

Ik ben Jamie Nadeau. In OSM kennen sommigen me beter als [LogicalViolinist](http://www.openstreetmap.org/user/LogicalViolinist) en op de wiki als [james2432](https://wiki.openstreetmap.org/wiki/User:James2432).
Ik ben hier en daar opgegroeid, omdat we veel verhuisden toen ik jonger was, de belangrijkste plaatsen waren Kingston, North Bay, Ottawa en Gatineau. Mijn achtergrond ligt in de IT en ik ben momenteel tewerkgesteld in dat gebied in de Ottawa Valley. Ik hou ervan om de wereld te ontdekken en nieuwe uitdagingen aan te gaan. James is mijn bijnaam sinds de lagere school. Ik heb LogicalViolinist bedacht als de samenstelling van Logic (mijn computer achtergrond) en Violinist (ik hou ervan om viool te spelen).

## Wanneer en hoe heb je OpenStreetMap ontdekt ?

Ik begon eerst te zoeken naar een beter alternatief voor Google Maps, omdat toendertijd, men niet kon navigeren naar afgelegen locaties  omdat enerzeijds de data ontbrak of er mobiele data nodig was. Mobiele data kost in Canada waarschijnlijk meer dan goud, en de dekking is beperkt tot de grens met Amerika, waar wel de meeste mensen wonen. Ik ontdekte OsmAnd en apprecieerde onmiddellijk het feit dat je de kaart offline kon gebruiken. Mijn eerste wijziging was een verbetering van highway 417 (ik weet de exacte details wel niet meer). Toen begon ik na te denken wat ik nog kon doen, en ik was vertrokken.


## Wat map je zoal ?

Initieel werkte ik aan fouten van de kaart, zoals ontbrekende wegen. Daarna ben ik begonnen met het manueel mappen van gebouwen via luchtfoto's en daarna adressen. Nu map ik bijna alles. Ik heb CANVEC imports gedaan, als wel als imports van adressen en gebouwen, maar ook onbeduidende dorpjes in het noorden van Canada. Verder heb ik ook administrative grenzen gemapped. Ik beperk me ook niet tot Canada.

![image](https://photos.smugmug.com/OSM/Screenshots/Mapper-in-the-Spotlight/Jamie-Nadeau/i-FzNvrTC/0/01e26752/XL/image%20%281%29-XL.png)


## Hoe map je ? Maak je survey ? Map je vanuit je luie zetel ?
Beiden. Toen ik bezig was met indoor mapping van koopcentra (Malls), ging ik binnen met pen en papier en begon notities te nemen. Ik heb ook veel rondgereden voor OpenStreetCam (OSC) en upload ook foto's naar Mapillary. Ik heb ook gewerkt aan een paar HOT taken tijdens een lokale mapping party. Maar sommige delen van Canada zijn slechter gemapped dan sommige 3de wereld landen. Het is bijna onmogelijk om een survey te doen in Noord-Canada, behalve als je erop uit trekt met een kano, kampeeruitrusting en voedsel voor een paar maand. Ik strijd op vriendelijke manier met Rps333 om het grootste gebied af te dekken met OSC/Mapillary. We hebben onder ons beiden het grootste deel van Ottowa afgedekt en dat komt iedereen ten goede. Mijn surveys doe ik meestel met een smartphone of pen en papier. Mijn favoriete apps hiervoor zijn OsmAnd (omdat je zelf alle tags kan definiëren), maps.me (eenvoudiger voor POI) en keypad mapper 3 (snelle invoer voor adressen).

## Hoe doe je surveys ?
Als ik nota's neem met pen en papier, heb ik gewoonlijk een afdruk gemaakt van het gebied en schrijf alles op deze afdruk. Met mijn smartphone neem ik GPX tracks op en log data in deze track. Ik verzamel ook passief data via de foto's die ik maak voor OSC en Mapillary.
 If it's by pen and paper, I usually have printed off what I'm surveying and take notes/draw on it. If it's via the my phone I'm usually recording a GPX track and logging data in. I also collect data passively via imagery (OSC/Mapillary)

## Waar map je zoal ?

Overal zowat. Op het ogenblik hoofdzakelijk in Canada. Dat houdt me wel niet tegen om data te verzamelen met mijn smartphone wanneer ik een reisje naar het buitenland maak, iets wat mijn echtgenote ondertussen al gewend is geraakt.

![image](https://photos.smugmug.com/OSM/Screenshots/Mapper-in-the-Spotlight/Jamie-Nadeau/i-vqB5Hwc/0/0eebce0a/L/image%20%282%29-L.png)

## Wat is je grootste verwezelijking als mapper ?
Het in OSM plaatsen van de gebouwen en adressen van de Ottowa/Gatineau regio en het opkuisen van de data. Dat en het mappen van Fort McMurray gedurende de bosbranden.

![image](https://photos.smugmug.com/OSM/Screenshots/Mapper-in-the-Spotlight/Jamie-Nadeau/i-R2j3pPW/0/cd11d987/L/image%20%284%29-L.png)

## Waarom map je ? Wat motiveer je ?

Niet afhankelijk zijn van Google voor geo-data en het opvullen van het "wit" op de kaart.

## Wat is het moeilijkste aan mappen ?

Ik maak me misschien niet populair als ik zeg: omgaan met de community. Het is soms moeilijk om je idee te formuleren voor een internationaal publiek/andere culturen via email (tekst). Mensen komen soms ongewild  hard over, zeker bij nieuwkomers.

## Wat zijn je plannen voor de nabije toekomst ?

Het volledig detaileren van de gebouwen in Ottawa/Gatineaun(residentieel, vrijstaand, commercieel, enz.) en het afwerken van de mapping van "native" dorpen in Canada.

![3D](https://photos.smugmug.com/OSM/Screenshots/Mapper-in-the-Spotlight/Jamie-Nadeau/i-648Cdfq/0/fffcedcf/X2/image%20%285%29-X2.png)

## Heb je contact met andere mappers ?

Ja, met verschillende mappers in Ottawa, we komen ongeveer elke maand samen om te discussiëren over toekomstige mapping projecten. Ik geloof that deze maand gewijd is aan fietspaden en de regio van de hoofdstad.


## Gebruik je OpenStreetMap ?
Hoofdzakelijk voor navigatie met OsmAnd.

## Doe je nog andere zaken voor OpenStreetMap buiten mappen ?
Ik heb heel wat foto's verzameld voor OSC/Mapillary zodat anderen kunnen bijdragen aan OSM. Ik heb ook een GUI uploader gemaakt voor OSC: https://github.com/osmottawa/OSVUploadr/releases
Dit is eenvoudiger in gebruik dan scripts.

## Om af te sluiten, is er nog iets anders dat je zou willen vermelden ?

OpenStreetMap is een fantastisch project! Vooral in crisistijden (Fort McMurray Nepal, Haïti, etc.). De community is heel krachtig en er is een grote wil om veel tijd te spenderen aan dit project. Spijtig genoeg kunnen we er enkel uithalen wat erin zit, dus moeten we gemotiveerd blijven om de kaart steeds verder te verbeteren. Dit zou nieuwe mappers kunnen inspireren om een booming project te vervoegen.
