---
title: "Mapper van de maand September 2017: Jonathan Beliën (België)"
featured:
layout: post
category: motm
author: escada
lang: nl
---

## Stel je even voor aub

![Jonathan on hdyc](https://photos.smugmug.com/OSM/Screenshots/Mapper-in-the-Spotlight/Jonathan-Beliën/i-2wVmTgF/0/7c87e077/X2/Screen%20Shot%202017-09-13%20at%2012.29.51-X2.png)

Ik ben Jonathan Beliën. Ik ben een ontwikkelaar van web applications, gespecialiseerd in digitale kaarten.
Ik woon in Brussel sinds mijn prilste kindertijd en ik hou heel erg van deze formidabele stad. Je kan me op bijna alle
sociale media terugvinden onder het pseudoniem "jbelien" (heel origineel, ik weet het). Ik ben ook
amateur fotograaf (letterlijk) en een groot liefhebber van LEGO.

## Wanneer en hoe heb je OpenStreetMap leren kennen? 

Volgens  mijn account, heb OpenStreetMap leren kennen in 2012.  Ik kan me niet goed meer herinneren
wat ik toen gedaan heb, maar ik dacht  wat bijdragen te hebben geleverd via MapRoulette. Dan heb ik OpenStreetMap
wat uit het oog verloren tot in 2016 en de nationale mapathon. Ik ben naar die mapathon gegaan,
zonder me goed te realizeren waarin ik terecht zou komen. Maar het idee om kaarten te maken voor een
gebied in Afrika voor een NGO, leek me symphatiek, iets wat ik nog steeds vind trouwens.
Ik heb me toen achter een computer gezet, en realizeerde me plots dat ik reeds een account had. De rest
van de dag ben ik dan aan het mappen geweest! 
De avond na de mapathon werd ik dan uitgenodigd door Jorieke om mee iets te gaan drinken.
Daar heb ik dan Joost en Yannick ontmoet. Daarna ben ik ook naar de volgende mapathon gegaan,
en de volgende. Ik was ook vrijwilliger bij State of the Map, en daarna ben ik niet meer weggegaan.

## Wat map je zoal? Zijn er verschillen met je begindagen? 

Ik probeer om te variëren, dus ik map zowel lokaal in Brussel, ik neem deel aan HOT mapathons, en ik
map uithoekjes van België en Frankrijk die nog niet gedaan zijn, bv. kleine Waalse en Franse dorpjes.
Op het eerste zicht leek mijn wijk in Jette perfect in kaart gebracht te zijn, met o.a. ook bomen,
vuilbakjes e.d. Dus begon ik maar met HOT projecten en Afrika, waar er "eenvoudige" zaken te mappen
vielen zoals wegen, hutten, dorpjes, ...) Daarna ben ik terug gaan kijken naar Brussel, en nu ik
wat meer vertrouwd ben met OpenStreetMap, zal ik gemakkelijker zaken durven toevoegen, bv. ontbrekende
winkels e.d. Ik breng nu ook wijzigingen aan, zoals ik die op de grond heb waargenomen.
Ten laatste hou ik me nu ook bezig met bepaalde delen in Wallonië die even verlaten lijken op de kaart
als delen van Afrika. Ik voeg daar nu de ontbrekende dorpjes toe.

## Hoe map je? 

Het grootste deel van de map ik vanuit mijn bureaustoel, of vanop een stoel bij een mapathon. Ik gebruik
daarbij het mooie gereedschap, genaamd JOSM. Maar ik ben me ervan bewust dat het minstens even nuttig is
om op het terrein zaken te gaan waarnemen. Misschien is dat zelfs wel nuttiger. De laatste tijd gebeurt
het dan ook dat ik een "field paper" afdruk en een wandeling ga maken in een Brusselse wijk om te
noteren wat er zoal ontbreekt of foutief op de kaart staat.

## Hoe verzamel je data op het terrein? 

Zoals hierboven gezegd, definieer ik eerst een gebied dat ik wil ontdekken. Ik druk dan een aantal "field papers" af,
ik neem een blauwe en rode balpen mee en begeef me naar buiten. In de desbetreffende wijk, wandel ik
dan langs alle straten op een zo systematische mogelijke manier. Op vakanties ga ik anders te werk.
Ik probeer me dan een aantal zaken te herinneren die mogelijks ontbreken op de kaart, en ik
maak een aantal foto's tijdens de wandeling. Achteraf zal ik dan op basis van die foto's en mijn geheugen
een aantal zaken in kaart brengen.

## Waar map je zoal? 

Brussel is reeds behoorlijk goed gemapped, ik heb dan ook meer bijgedragen buiten Brussel. Maar Brussel ligt
me nauw aan het hart, dus het moet "perfect" in kaart gebracht worden, vandaar dat ik er toch nog werk! 

Ik neem deel aan alle mapathons in België sinds de Nationale Mapathon van 2016. Maar, ik heb ook een behoorlijk
aantal "HOT vakjes" afgewerkt buiten de mapathons.

Zoals ik voordien al gezegd heb, map ik ook in Wallonië en Frankrijk. Ik map dus feitelijk zowat overal
en ook wel verschillende zaken, dit houdt het ook wel boeiend vind ik.

## Wat is je grootste verwezelijking tot nu toe? 

Mijn grootste verwezelijking, in zoverre dat men van een verwezelijking kan spreken, is waarschijnlijk
[HOT Project 2741](http://tasks.hotosm.org/project/2741) in Palestina. Het is een taak die in het
leven is geroepen voor de "RightsCon"-conferentie in Brussel. Ik was aanwezig als vrijwilliger om
te helpen bij deze mapathon. De mapathon was maar een matig succes, maar ik had er de kans te praten met
Palestijnen die voor dit evenement naar Brussel waren afgereisd. De volgende dag ben ik opgestaan
en nam me voor het werk van de vorige avond verder te zetten. Ik ben dan begonnen met aan een vakje
te werken, dan een volgend, ... tot op het moment dat ik dacht "Tiens, alle vakjes zijn gedaan". Ik
besefte dan pas dat ik verscheidene uren had door gebracht met het mappen van 102 vakjes. Ik besef
tot vandaag niet wat er die morgen is gebeurd. Ik vermoed dat het een mengeling van interresse in
een bepaald project en het amusement van het mappen van vakjes.

![HOT Project 2741](https://photos.smugmug.com/OSM/Screenshots/Mapper-in-the-Spotlight/Jonathan-Beliën/i-QmW6JZF/0/68c9bdd1/L/Screen%20Shot%202017-09-13%20at%2012.27.10-L.png)

Ik heb eveneens de gemeente [Doische](http://www.openstreetmap.org/relation/1604184) in
kaart gebacht. Omdat ik daar familie heb wonen, ben ik er gebouwen beginnen mappen. Het werk
is nog niet afgewerkt, verre van, maar ik spendeer er regelmatig tijd aan.

## Waarom map je? 

Omdat ik voor mijn werk met digitale kaarten OpenStreetMap gebruik, is belangrijkste motivatie mijn
werkinstrumenten te verbeteren. Met iedere bijdrage, wordt mijn werk beter!

Maar, natuurlijk ben ik het idee genegen van een kaart die de hele wereld omvat en op ieder moment beschikbaar
is voor iedereen. Natuurlijk zijn we daar nog niet, maar met iedere mapathon, iedere wijziging,
komen we dichter bij dit doel! Het volstaat om OpenStreetMap te vergelijken met om het even
welke andere kaart, om te zien op welke gebieden OpenStreetMap onverslaanbaar is.

## Wat is het moeilijkste aan karteren? 

Enkele maanden geleden zou ik nog gezegd hebben: relaties! Maar sindsdien heb ik aan verschillende
relaties van fietsroutes in Brussel gewerkt in het kader van Open Summer of Code. En ik moet toegeven,
eens men er mee bezig is, worden die relaties (een beetje) minder angstaanjagend! 

Nu denk ik dat het moeilijkste is om al die verschillende mensen met verschillende ideeën te laten
samenwerken. Er zijn regelmatig geanimeerde discussies op de mailing list over hoe dit of dat kan gekarteerd
 worden. Maar gelukkig loopt het telkens af zonder bloedvergieten.

## Wat zijn je plannen voor de nabije toekomst? 

Alle gebouwen van Doische op de kaart zetten! Maar ook verder gaan met mijn omzwervingen in
Brussel met pen en papier, beginnend met mijn wijk, maar later misschien ook de naburige gemeenten.

En hoewel het niet om mappen gaat, heb ik wel een aantal plannen i.v.m. programmeren: ik ben bezig met een gereedschap
te maken die het eenvoudig moet maken om de gegevens te vergelijken met data die reeds in OpenStreetMap zit: https://github.com/jbelien/osm-compare
En dan is er natuurlijk ook nog de basiskaart van België waarmee ik me bezig houd: https://tile.osm.be/

![tile.osm.be in het Nederlands](https://photos.smugmug.com/OSM/Screenshots/Mapper-in-the-Spotlight/Jonathan-Beliën/i-7THt6Vg/0/46c8a54c/XL/Screen%20Shot%202017-09-13%20at%2012.27.57-XL.png)

## Hebt je contact met andere mappers? 

Sinds de Nationale Mapathon van 2016, zie ik bijna maandelijks de harde kern van OpenStreetMap België (Hallo Joost, Ben, Joerieke, ...)
Toen ik die mapathon bezocht, was het niet mijn bedoeling om lid te worden van de OpenStreetMap gemeenschap.
Door het contact met al die toffe mensen, heb ik wel snel beslist om meer tijd te gaan investeren in OpenStreetMap.
Het is zelfs zo, dat bij de tweede mapathon, ik zelf al medewerker was, en 1 jaar later zit ik
naast Ben en Joost in het bestuur van OpenStreetMap België

## Gebruik je OpenStreetMap zelf? 

Sinds een paar jaar gebruik ik OpenStreetMap dagelijks. In essentie enkel als kaart (via https://tile.osm.be/), maar
meer en meer ook als geographische databank. Met ieder nieuw thema waarvoor OpenStreetMap een bron
kan zijn, ben ik verbaasd over de kwaliteit!

## Doe je nog andere zaken i.v.m. OpenStreetMap? 

Sinds ik de community opnieuw heb vervoegd in 2016, ben ik vrijwilliger geweest bij verschillende mapathons
verspreid over het land, de ene keer als assistent, de andere keer als controleur van de gekarteerde data.

Ik heb ook een aantal programma's ontwikkeld ter ondersteuning van de gemeenschap:
* [Inschrijvingen en ledenlijst](https://members.osm.be/)
* [Kalender](https://calendar.osm.be/)
* [MapTime](http://maptime.io/belgium/)
* [Ontwikkeling en on-line brengen van de nieuwe site](http://osm.be/)
* [Nieuwe tool voor vergelijken van data](https://github.com/jbelien/osm-compare)  (in ontwikkeling)

![osm.be](https://photos.smugmug.com/OSM/Screenshots/Mapper-in-the-Spotlight/Jonathan-Beliën/i-7THt6Vg/1/16c7ebff/XL/Screen%20Shot%202017-09-13%20at%2012.27.57-XL.png)

Verder ben ik sinds begin 2017 lid van het bestuur van OpenStreetMap België en help ik
bij de organisatie van Meetups in Brussel.

## Is er nog iets dat je ons wil meegeven? 

Ik ben nu sinds anderhalf jaar  echt "lid" van OpenStreetMap (zowel als mapper als als lid van
OpenStreetMap België), en ik moet toegeven dat ik echt onder de indruk ben van de kwaliteit van dit
gereedschap! Ik hou ervan dat de administratie en de grote bedrijven interesse hebben voor
deze ongelooflijke tool (eerder dan terug te vallen op gesloten systemen zoals ze steeds gedaan
hebben). Ik werk er bijna dagelijks mee samen en heb al enkele overheidsdiensten kunnen "overhalen",
maar het werk is nog niet gedaan! 

Ik help nu bijna 2 jaar mee aan bijna elke meetup van OpenStreetMap België, en er zijn echt
heel weinig Walen die dat doen! De gemeenschap lijkt enkel te bestaan uit Brusselaars en Vlamingen,
nochtans zijn er ook Waalse mappers (allez, dat denk ik toch ... dat hoop ik toch!).
We hebben er met het bestuur al eens over nagedacht, maar weten nog steeds de oorzaak niet.
Beste Waalse vrienden, kom een pint met ons pakken bij de volgende meetup, jullie zullen merken
dat wij zeer sympahtiek zijn, we zullen jullie niet opeten! En een meetup is steeds een gezellige avond.

_vertaald door Escada_
