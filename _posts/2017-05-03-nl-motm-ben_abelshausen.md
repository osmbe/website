---
title: "Mapper van de Maand April 2017: Ben Abelshausen (België)"
featured: 
layout: post
category: motm
author: escada
lang: nl
---
## Kan je jezelf even voorstellen?  


Mijn grootste bezigheid is de laatste jaren altijd OpenStreetMap geweest en heb mee OpenStreetMap België opgestart. Als werk ben ik freelancer/zelfstandige en ontwikkel ik software meestal te maken met routeplanning:
http://www.itinero.tech/
http://www.anyways.eu/
Buiten dat reizen we graag, dagdagelijks amusement is eerder met vrienden op café of ergens goed gaan eten.

## Wanneer en op welke manier leerde je OpenStreetMap kennen? 
In de context van mijn werk, ik had data nodig over het wegennetwerk en ging op zoek en dan kom je al snel bij OSM terecht. Dit was 2009 en toen leek het niet realistisch om OSM te gebruiken maar ik was snel gebeten door het idee en in de volgende jaren bleek OSM de enige juist keuze.

## Gebruik je OpenStreetMap ook zelf?  
Ik gebruik OSM constant, zowel privé als voor het werk. Ik ga nergens naartoe zonder een offline versie van de regio op mijn GSM. Beroepsmatig gebruik ik OSM elke dag.

## Hoe map je?  

Mijn mapping is wat stilgevallen de laatste tijd. Ik ben eerder een "armchairmapper" maar ik geloof wel heel sterk in het community gebeuren, geen OSM zonder community. Allemaal individuele mappers achter hun computer zal nooit zo goed werken. Ik corrigeer af en toe wel fouten die je tegenkomt door de data te gebruiken maar meestal zijn andere mappers mij voor. Ik map ook af en toe voor Missing Maps & HOT, meestal validatie.

## Wat map je zoal?  

Ik heb niet écht een specialisatie maar als ik er één moet kiezen is het alles wat te maken heeft met het wegennetwerk en transport. In mijn begindagen heb ik héél veel gebouwen aan het tracen geweest en ook landuse.

## Waar ben jij als mapper het meest trots op?
Dat we met OpenStreetMap België een echte community zijn geworden. De eerste meetup die we organiseerden was in Gent en toen kwam er letterlijk één persoon opdagen en nu, een paar jaar later, hebben we SOTM georganiseerd!

Mapping-wise dat ik de landuse aan de Belgisch-Franse grens gefixt hebt zodat we die zelf fatsoenlijk hebben kunnen mappen.

## Waarom map je? 
Ik heb verschillende motivaties, in de eerste plaats is mappen gewoon leuk om te doen en het idee dat je iets nuttig kan doen door data toe te voegen helpt ook. Bij Missing Maps gaat het eerder om het humanitaire aspect, in België helpt het uiteraard ook mijn eigen werk vooruit als de data beter is van kwaliteit.

Iedereen in OSM heeft uiteenlopende motivaties, ook ik heb er dus verschillende, ik heb ook altijd gedacht dat dit net de reden is waarom het project zo succesvol is gebleken.

## Doe je ook nog andere dingen ivm OpenStreetMap?  

Het merdendeel van mijn activiteiten voor OSM zijn 'andere dingen'. Ik probeer OSM bekender te maken, om mijn steentje bij te dragen in het bekender maken van open-data in het algemeen, door lid te zijn van Open Knowledge Belgium en meer specifiek de [OSM Belgium werkgroep](http://www.openknowledge.be/working-groups/)

Hierdoor  ben we recent ook SOTM kunnen organiseren aan de VUB in Brussel, organiseren we nu meer meetups & missing maps events dan ooit tevoren en er staan ook een aantal nieuwe projecten aan te komen. Verder ben ik ook lid van HOT en help ik af en toe bij hun activiteiten.

## Heb je ideeën over hoe we de OpenStreetMap gemeenschap kunnen uitbreiden? Of meer mappers kunnen motiveren?
Al mijn activiteiten zijn gebaseerd op het idee dat OSM de community is en dat een gezonde community het allerbelangrijkste is.

Zeer nuttig is proberen mensen zo goed mogelijk te verwelkomen en te helpen met iedereen zich thuis te laten voelen. Mappers die zich persoonlijk betrokken voelen bij het project zijn ook veruit het productiefste in zowel mapping maar ook community building. Het is ook gemakkelijk om consensus te bereiken als mensen elkaar af en toe in levende lijve zien.

Verder denk ik nog altijd dat we beter kunnen doen op een paar vlakken, bijvoorbeeld om ook bedrijven te betrekken die OSM gebruiken om, bijvoorbeeld via sponsoring, OSM activiteiten te ondersteunen. Op deze moment hebben we geen budget bij OpenStreetMap België en we zouden zoveel meer kunnen doen met een klein beetje sponsoring.

## Wat is de grootste sterkte van OpenStreetMap volgens jou? 
Ik val in herhaling, maar het antwoord is weer de community. Ik denk dat één van de beste dingen aan OSM is net het beseft dat technologie niet altijd hét antwoord is. OSM data is rijk en divers net omdat we niet enkel en alleen koudweg met drones, GPS tracks of image recognition een kaart bouwen maar met mensen die interpreteren wat ze zien en dat omzetten naar data. Juist dat beslissingsproces, wat is 'nuttig' of wat wil ik mappen is belangrijk en gaat er volgens mij voor zorgen dat OpenStreetMap als project nooit kan vervangen worden door een groot budget.

Een belangrijke 2de is dat OSM open is, dat je de data van OSM kan downloaden en er zelf mee aan de slag te kan (denk Google, Waze, etc). En niet enkel omdat 'open' altijd zomaar beter is, zonder open te zijn zouden we veel minder stakeholders hebben die de data willen verbeteren, minder diversiteit in mapping, minder interesse in het project. Waze bijvoorbeeld bestaat voor één, misschien 2 doelen/motivaties, OSM heeft evenveel doelen en motivaties als mappers. Daarom is de discussie over de licentie waaronder OSM-data leeft zeer belangrijk. 

## Wat is de grootste uitdaging/moeilijkheid voor OpenStreetMap? Heb je nieuwe ideeën om OpenStreetMap naar het volgende niveau te trekken? 
Het is belangrijk om te community gezond en divers genoeg te houden. De grootste uitdaging is om een breed spectrum van mensen samen te krijgen en samen te houden. 

Ook is belangrijk is de uitdaging om de anarchie die nu zo goed werkt te behouden maar tegelijk toch groeien naar een OpenStreetMap België dat een betrouwbare partner is om mee samen te werken. Ik geloof echt in de combinatie van een community zoals vandaag met daarnaast een groep zoals OpenStreetMap België die zich wat tussen de community en de buitenwereld plaatst maar deel is van beide.

## Hoe blijf je op de hoogte van nieuwtjes ivm OpenStreetMap? 
Via Twitter, mailing lijst, OSM weekly, OSM diaries, ik lees alles, ik kan niet genoeg krijgen van alles wat er in de OSM community aan de hand is.

## Heb je contact met andere mappers?  
Regelmatig via de events die we organiseren maar ook via mail en de mailing lijst; recent hebben we ook een Riot channel waar het wel eens grappig kan zijn.

## Is er nog iets dat je zou willen zeggen? 
Bedankt aan alle mappers die ooit al een edit hebben gedaan, die gesproken hebben met iemand over OSM of iedereen die ooit mee een OSM event hebben georganiseerd, bedankt allemaal, zonder jullie geen OSM.
