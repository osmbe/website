---
title: 'Mapper van de maand: Guy Roman'
featured: images/motm/2015/01/Roman_Guy.jpg
layout: post
category: motm
author: Marc Gemis
lang: nl
---

​_Al vijf jaar is <a href="http://www.openstreetmap.org/user/Roman%20Guy">Guy Roman</a> met pensioen. Voorheen was hij werkzaam in een technisch studiebureau als technisch elektricien. Waar hij vooral projecten rond energiedistributie en automatisatie opvolgde. Dus ook al tijdens zijn actieve loopbaan was hij eigenlijk al bezig met "plannetjes tekenen"._
 
**Wanneer en op welke manier leerde je OpenStreetMap kennen?**
Ik heb OpenStreetMap bij toeval ontdekt in 2008.
 
**Wat voor soort mapper ben je en op welke plaatsen map je?**
Ik map hoofdzakelijk in de provincie Henegouwen, maar het gebeurt ook vaak dat ik in het buitenland dingen in kaart breng. Daarvoor val ik dan vooral terug op mijn vakantieherinneringen, maar ook map ik wel eens op basis van foto's die ik ergens tegen kom en me aanspreken. Zo kwam ik bijvoorbeeld een foto van St. Rambert-en-Bugey in Frankrijk, waar ik nog nooit één voet gezet heb, tegen in een tijdschrift over spoorwegen. Ik zocht deze plaats op op OpenStreetMap en aan de hand van die foto en luchtfoto's van Bing voegde ik een aantal zaken toe.
 
**Op welke manier map je?**
Ik val bij het mappen vooral terug op de luchtfoto's van Bing, aangevuld met de GPS tracks die beschikbaar zijn. Die laatsten gebruik ik vooral als de weg onder een bladerdek doorloopt. Ik ga ook wel ter plaatse kijken, om bijvoorbeeld de classificatie van de weg vast te stellen. Vrij regelmatig ga ik ook fietsen, een 50 tot 70 km waar ik mijn database van geografische gegevens verifieer en indien nodig op OpenStreetMap verander.

**Waarom map je?**
Voor mijn plezier, ik verken de wereld te verkennen zonder mijn huis te verlaten!

**Doe je ook nog andere dingen in verband met OpenStreetMap?**
Ik probeer mogelijke passieve gebruikers van OpenStreetMap te overtuigen, zoals mensen die loopwedstrijden of wandeltochten organiseren.

<a href="http://hdyc.neis-one.org/?Roman%20Guy"><img src="{{ site.baseurl }}/assets/images/motm/2015/01/hdyc_Roman_Guy.png"/></a>

**Hoe kan OpenStreetMap nog verbeteren volgens jou?**
Ik hoop dat de standaardkaart op OpenStreetMap nog op een aantal vlakken verbetert. Een voorbeeld zijn [steenslag-gebieden](http://wiki.openstreetmap.org/wiki/Tag:natural%3Dscree), zoals je die vindt naast bergrivieren. Het zou bijvoorbeeld mooi zijn moesten die op een gelijkaardige manier als stranden getekend worden op de kaart, maar dan wel in het grijs. Het zou ook mooi zijn moesten beekjes die over een brug lopen zichtbaar zijn op de kaart. Momenteel worden enkel kanalen over bruggen getekend. Jammer genoeg heb ik niet genoeg kennis op dit ogenblik om dit zelf te verbeteren.

**Om af te sluiten, is er iets dat je de lezer nog zou willen vertellen?**
Ik zou elke mapper willen vragen om enkel wijzigingen door te voeren als men zeker is dat de gegevens juister worden dan wat er momenteel in de databank staat. Verder, als je aan iets twijfelt, aarzel dan niet om de voorgaande mapper om uitleg te vragen. En als laatste, let alsjeblieft op met het wijzigen van de classificatie van de wegen. Het is niet omdat een hoofdweg langs enkele huizen passeert, dat het plots een "woonstraat" wordt.
