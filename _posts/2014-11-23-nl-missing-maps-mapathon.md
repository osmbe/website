---
title: 'Missing Maps Mapathon'
featured: images/post/missing_maps_flyer.jpg
layout: post
author: Jorieke Vyncke
lang: nl
---

Het is zover! Op zaterdag 13 december houden we met OpenStreetMap België onze eerste mapathon. We nodigen iedereen uit om mee te werken aan het Missing Maps project en om zo al 'mappend' OpenStreetMap beter te leren kennen. De mapathon geeft je de gelegenheid om effectief een nuttige bijdrage te leveren aan het moeilijke veldwerk van Artsen Zonder Grenzen en om de nodige vaardigheden op te bouwen om dit in de toekomst te kunnen blijven doen. Eventueel zelfs vanuit je eigen luie zetel!
Schrijf je dus nu in!

**Missing Maps**

Het Missing Maps project is een open samenwerking opgericht door het Humanitair OpenStreetMap Team (HOT), Artsen zonder Grenzen UK en het Britse en Amerikaanse Rode Kruis. Het doel van het project is de meest crisisgevoelige gebieden van de wereld in kaart te brengen op OpenStreetMap. Dit om humanitaire interventies sneller en efficiënter uit te kunnen voeren.

**Wat brengen we 13 december in kaart?**

De mapathon zal focussen op de Centraal Afrikaanse Republiek, waar Artsen Zonder Grenzen België actief is. Op dit moment werken ze er in bepaalde regio’s slechts met handgetekende kaarten, en dit zouden ze graag veranderd zien!

**Wat heb je nodig?**

Een laptop, een computermuis en je enthousiasme!

**Is het nodig om al een mapping-expert te zijn?**

Neen, iedereen is welkom! We geven een introductie voor beginners.

**Waar gaat de mapathon door?**

Deze gaat door in Idealabs, Lange Klarenstraat 19, Antwerpen. Hier terug te vinden op OpenStreetMap.

**Het programma**

- 14.30u: Start & welkom!
- 15.00u: Introductie Missing Maps door Jorieke Vyncke (Humanitarian OpenStreetMap Team) & Pete Masters (Artsen Zonder Grenzen UK)
- 15.10u: We splitsen op in 2 groepen:
  - Beginnners: krijgen een volledige introductie in OpenStreetMap mapping.
  - Ervaren Mappers: beginnen te mappen!
- 20.00u: De ruimte is gereserveerd tot 20.00u, als we dan nog steeds aan het mappen zijn, zullen we ergens anders verder moeten doen... Broodjes zullen voorzien worden om de honger te stillen, schrijf dus zeker in!

Ook Catherine Van Overloop van Artsen Zonder Grenzen België zal aanwezig zijn tijdens de Mapathon en zal ons de situatie in de Centraal Afrikaanse Republiek toelichten.

**Wat doe ik nu?**

Schrijf je hier in en kom naar de mapathon!

**Meer Info?**

Meer informatie over Missing Maps kan je vinden in dit artikel op deredactie.be en in deze aflevering van 'Vandaag' op radio1. Je kan ook een kijkje nemen op de Missing Maps website of contacteer ons via twitter of via community@osm.be.
