---
title: 'Mapper in the spotlight: Nick (Nederland)'
layout: post
author: Marc Gemis
lang: nl
---


**Wie ben je?**

Een toevallige mapper met oog voor oude militaire linies. Ik woon midden in de [Nieuwe Hollandse Waterlinie](https://en.wikipedia.org/wiki/Hollandic_Water_Line). Dat was als potentieel cultureel erfgoed nauwelijks terug te vinden in OSM. Niet alleen de bekende Laaglandse Forten met lunetten en redoutes die in de Lage landen gemaakt werden, ontbraken, maar zeker de details als schuilplaatsen, sluizen en bruggen. Voor een voorbeeld van sluizen verwijs ik naar [Nieuwpoort](http://osm.org/go/0Et7eGDS).

**Nieuwpoort**

Ik maakte bestekken en tekeningen naast het schrijven van beleids- en adviesstukken. Ik ben zo een die je lachend een parkeervergunning aansmeert en die als je protesteert tegen de te betalen kosten achteraf zegt, ja dat kan, maar niet op dit 2 jaar oude legesbesluit. Het aardige is dat, als je nog niet onder de vergunning valt, je ook geen bezwaar kunt maken “niet gegrond”. Maar die uitleg wordt wel geaccepteerd, dat scheelt ;-)

**Mijn hobby’s:**

Kamperen in zomer en winter in de regio van José Happart, de Hoge Venen of het laagland langs [De Schelde](https://en.wikipedia.org/wiki/Scheldt), of langlaufen (Telemark). Verder ook nog educatief bouwen met LEGO met als kroonjuweel de deelname aan het nu al 14 jaar oude LEGO World.
Ik heb ook een complete verzameling topografische kaarten van zowel Nederland als België, verder een aantal historische kaarten van 40 – 45, die aan beide zijden bedrukt zijn, (want het papier was schaars), verder nog een aantal kaarten van andere landen in verschillende schalen en werelddelen.
Verder doe ik aan wandelen, fietsen en recenseren. Dit gebeurt deels steunend op kaarten, of met een verregende gids Wandelen langs Vlaamse rivieren.
Mooi zijn de GPS-loze hints van de Antwerpse auteur [Flips](http://zilvervis.net/2011/11/25/jan-flips-vlaams-wandelpionier-1919-2010/) met de serie Groene Dinsdagen, die je er zonder coördinaten op uitstuurt. Maar alle kaarten en boeken (van onder andere Julien Van Remoortere die bij Lannoo zijn verschenen) mag ik voor OSM teleurstellend genoeg niet gebruiken. Het mooiste van Julien vond ik het dat de start bij het station was, waarbij ik aan het OV per trein dacht, maar de auteur op het stationsplein slechts een parkeerplaats voor de wagen zocht. Mijn naam berust op toeval, als je je aanmeldt moet je een (schuil) naam opgeven ik ben bij familienamen (2 broers) blijven hangen.

**Wanneer en hoe heb je OpenStreetMap ontdekt?**

Voor een vakantiereis langs de Maas vanaf de bron op het plateau van Langres kocht ik een Garmin GPS met de Franse kaarten erin. De 1e GPS was onnauwkeurig en met kaart en kompas of je analoge klokje kwam je er. Behalve in de diepe beboste dalen van de Rockies, daar rees de wens een GPS te hebben, maar tussen de hoge bomen deed een GPS het 20 jaar terug ook niet goed. Garmin stuurt je nu naar OSM.nl en zo kom ik hier.

**Wat map je? Is er een verschil met vroeger?**

Mappen is een leercurve en vergt een open mind voor alle goed bedoelde maar beroerd overkomende hints of zelfs geen hints, als een vriendelijke mapper opmerkt, “weet jij dat je werk (bijdrage) achter je rug om wordt verwijderd”, met een dikke huid als laatste verdedigingslinie. OSM is tenslotte een vrijheid blijheid propagerende instelling die vervolgens ook weer iedereen in het gareel wil houden ;=)(

Een newbie spreekt niet van vroeger, er zijn oldies uit 2007 ik kom net kijken. Ik werk aan linies, we hebben er hier (Holland) ± 40 bv. de Grebbelinie, de NHWL en de Raam- Peellinie zijn al een eind op streek. Maar ook de uit 40 – 45 stammende structuren krijgen de aandacht, net als bruggen sluizen en stuwen. De polders zijn ook nog maar zelden gemapped, daar liggen wel geen wegen of routes. Zie dit (voorbeeld. Met als afsluitende survey kanoën om de tussen het riet onzichtbare vaarten en baggerslootjes te verkennen, tijdrovend dat wel, bagger is geen water.

**Hoe map je? Maak je surveys?**

Uit het voorgaande blijkt dat ik bijna alles uit een survey haal, alleen een HOT evenement draait om luchtfoto’s, dat is improviseren. Een survey levert bijna 4 avonden werk op. Alleen een route heen en weer rijden levert 2 sporen op. Maar met banken, prullebakken, losse bomen, verharding, afsluitbomen, hekken of afrasteringen is het meer werk. Om de "Ruimte voor de Rivier" voor één arm van een rivier te mappen, ben je al snel een halve dag aan het surveyen. Als je tenminste niet vastloopt in de vette klei. Door de werking van eb en vloed varieert de breedte van zo'n rivier van 2 meter en oversteekbaar tot 200 meter.

NW from the A2 brdige

Gereedschap: Laarzen, stevige schoenen, Garmin 62s, rolmaatje (3,5 – 8,50), meetlint (10 – 50,00 m.), krijtje en een compact camera op AA net als de GPS, De camera heeft een geheugen met 600 fotos voor veel werk en een ouderwets notitieboekje, voor details in en op fotos die je in de eerste sessie niet hebt maar wel kunt mappen, vaak is dan een schaduw voldoende. De gemeten waarden kun je gebruiken om de GPS coördinaten te controleren (JOSM) De pc is een 5 jaar oude laptop met een tweetal externe harde 2 GB grote schijven voor back-up en gegevens. De pc ligt soms op de achterbank om de GPS te legen voor het onderscheid tussen items. Voor die achterbank geldt dat dat een auto is, met een fiets op een rek. Je kunt veel doen terwijl je op een fiets zit, je kunt mensen beter aanspreken dan vanuit een auto en erven en terreinen oprijden om iemand aan te spreken, niemand te zien dan is het toch in kaart gebracht. Ik gebruikt nu JOSM met veel hadige tools en P2 niet zo veel meer maar om even te kijken.

**Waar map je? Lokaal, HOT, MapRoulette, BahnRoulette?**

In de regio en overal waar ik kom, vaak gericht dat wel, veel in Nederland, vul maar in bij Pascal Neis, dan zie je precies wat ik waar doe. Of kijk naar mijn huidige OSM woonplaats New Cairo City, district 5 waar ik woon voor een ander project, het zoeken naar actieve Egyptenaren voor de opzet van een Egyptische groep mappers. Ik werk soms met Maproulette, een aardig spelletje voor een verloren moment.

Het laatste Fort dat op verzoek is gemapt is Everdingen. Het zuster fort Honswijk op de rechteroever staat op de agenda om een dezer dagen gemapt te worden.

**Waar ben je het meest trots op als mapper?**

De detaillering die er gaande weg is ingeslopen, hetgeen dan weer zure of zuinige opmerkingen oplevert in de trend van dan wordt de database zo groot? He waar bouw je anders een kaart / database voor? Ja, dan past ie niet meer in mijn machine ja en? Dan moet je de selektie aanpassen, we bouwen / maken met z’n allen een goede en betrouwbare “kaart”. Up to date, dat heeft de overheid hier ondertussen ook al ontdekt. En niet slechts een route netwerk dat al kant en klaar is, laat dat aan een de routeur of renderer over. Het kadaster gebruikt de OSM kaart voor de [BAG viewer](https://bagviewer.kadaster.nl) een kruis bestuiving (lees uitwisseling) tussen OSM en de Overheid.

**Waarom map je? Wat motiveert je?**

Tja, ik ben er in gerold en er is nog veel te doen. Een kleine bijdrage voor het gebruik van de OSM gegevens in de toekomst. Het visuele resultaat dat je achterlaat waar een ander dan weer naar kan kijken. En wat demotiveert je? Zure weinig opbouwende kritieken of de lawine aan opmerkingen die je als mapper over je heen kunt krijgen op het Forum, je moet sterk in je schoenen staan om dat te overleven of je krijgt genoeg van pek en veren en haakt af en afhakers genoeg in deze gemeenschap. Ik vind het leuk om te zien dat iemand dan toch nog weer overeind komt en weer actief gaat mappen. Lak aan pek en veren en zeurders staan altijd ergens te blaten. Ze kunnen beter over je praten dan van je eten, dat gaat overal op.

**Wat is het moeilijkste aan mappen?**

De leer curve binnen OSM met als beginner Potlach2, makkelijk zonder te downloaden, goed voor verschuivend werken meer een soort zoek het zelf uit systeem. Maar met een aardige mentor en dat scheelt een boel en de hint jij doet zo veel kijk eens naar JOSM. Met heel veel eenvoudige en handige links en toepassingen, vooral de fouten controle is handig en niet te vergeten de steile leer curve maar dat staat ook in de Wiki.

**Wat zijn je plannen voor de nabije toekomst?**

Ik ben bij Vianen aan de laatste woonwijk toe, maar kan daar ook nog wel wat aan bijslijpen, want mijn insteek op details is gegroeid. En werk van A(lmelo) tot Z(aandam). De eerder genoemde linies en gasputten staan ook nog op de lijst maar niet op een achterrnamiddag. Ik voel me nu meer een zogenaamde en met een denigrerende term omschreven micromapper, dat kwam op het forum nog langs.

Grebbelinie by H. Bot CC-BY-SA-2.5 H.Bot

**Heb je contact met andere mappers? Hoe?**

Ja, ik ben ooit aan een project met richtingsborden begonnen, maar met de nakende import van Rijkswaterstaat, komen die teksten dan ook binnen. De Grebbelinie hebben we met 3 mappers in beeld gebracht. Ik heb in 2014 een presentatie gegeven over het nut en wezen van de BAG import. Ik bezoek de nieuwjaarsborrels van de GEO groep waar ook OSM r’s binnen lopen. De HOT bijeenkomsten zijn ook gemengd GEO OSM. Zo nu en dan per mail, via het Forum of persoonlijk. En zo hier en daar wat verre OSM vrienden, een wereld omvattend netwerk, voor wat het waard is. Ontstaan omdat ik hier en daar een vriendelijke vraag stel over een lokaal probleem. Zo ben ik in Cairo beland (als locatie op mijn OSM profiel) en heb vergeten mijn adres terug te zetten. Op het Forum zie ik mezelf nog als lurker, maar net als Q&A mag je dat mijn inziens geen contact noemen, net als het lezen van de groep Tagging, Talk en andere postings. Voor je ‘t weet lees en reageer je veel en kom je aan mappen niet meer toe, de kwaal van de sociale media, 24/7 bereikbaar zijn. Ja dat gaat bij mij niet op, ik bepaal of ik hem oppak, al zeker niet onder het eten en leg mijn telefoon ook niet onder mijn kussen. Een probleem kan tenslotte best wachten, het is geen watersnood of brand.

**Gebruik je OpenStreetMap zelf? Hoe?**

Ja, als tijdverdrijf, mappend en als databron soms, ik verdwaal niet in Nederland, teveel water.

**Doe je nog andere dingen voor het OpenStreetMap project naast mappen?**

Zie boven, ja, op het Forum en Q&A en nee, ik laat het programmeerwerk even liggen, de PC is er voor mij en niet andersom. Maar ik promoot OSM waar mogelijk.

**Om af te sluiten, is er nog iets dat je zou willen zeggen?**

Probeer uit te vinden of en waarom iemand OSM laat voor wat het is.
